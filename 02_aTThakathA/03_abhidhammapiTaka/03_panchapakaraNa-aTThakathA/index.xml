<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ पञ्चपकरण-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/</link>
    <description>Recent content in &#43;०३ पञ्चपकरण-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/index.xml" rel="self" type="application/rss+xml" />
    
    
    <item>
      <title>०० धातुकथा-अट्ठकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/00_dhAtukathA-aTThakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/00_dhAtukathA-aTThakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
अभिधम्मपिटके
पञ्चपकरण-अट्ठकथा
धातुकथा-अट्ठकथा
अट्ठारसहि भेदेहि, विभङ्गं मारभञ्जनो।
देसयित्वा महावीरो, यं तस्सेव अनन्तरं॥
अदेसयि धातुकथं, धातुभेदप्पकासनो।
तस्सत्थं दीपयिस्सामि, तं सुणाथ समाहिताति॥</description>
    </item>
    
    <item>
      <title>०१. कुसलत्तिकवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_kusalattikavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_kusalattikavaNNanA/</guid>
      <description>१. कुसलत्तिकवण्णना
१. पटिच्चवारवण्णना
१. पच्चयानुलोमम् (१.) विभङ्गवारो ५३. इदानि या एता पण्णत्तिवारे कुसलत्तिकं निस्साय हेतुपच्चयादिवसेन एकूनपञ्ञासं आदिं कत्वा नयमत्तं दस्सेन्तेन अपरिमाणा पुच्छा दस्सिता। तत्थ कुसलाकुसलादीनं सहुप्पत्तिया अभावतो या पुच्छा ‘‘कुसलं धम्मं पटिच्च अकुसलो धम्मो उप्पज्जति हेतुपच्चया’’ति एवं विस्सज्जनं न लभन्ति। ता पहाय या विस्सज्जनं लभन्ति, तायेव विस्सज्जेतुं अयं कुसलं धम्मं पटिच्च कुसलो धम्मो उप्पज्जति हेतुपच्चयातिआदिना नयेन पटिच्चवारस्स निद्देसवारो आरद्धो।
तत्थ सिया – सचे इमा हेतुपच्चयादिवसेन एकूनपञ्ञासं पुच्छा सब्बसो विस्सज्जनं न लभन्ति, अथ कस्मा दस्सिता?</description>
    </item>
    
    <item>
      <title>०१. पुग्गलकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_puggalakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_puggalakathA/</guid>
      <description>१. पुग्गलकथा
१. सुद्धसच्चिकट्ठो
१. अनुलोमपच्चनीकवण्णना १. तत्थ पुग्गलो उपलब्भति सच्चिकट्ठपरमत्थेनाति अयं पुच्छा। आमन्ताति अयं पटिजानना। कस्स पनायं पुच्छा, कस्स पटिजाननाति? असुकस्साति न वत्तब्बा। भगवता हि इमस्मिं पकरणे नानप्पकारानं लद्धीनं विसोधनत्थं तन्तिवसेन मातिका ठपिता। सा थेरेन सत्थारा दिन्ननये ठत्वा तन्तिवसेन विभत्ता। न हि थेरो यत्तका एत्थ वादमग्गा दस्सिता, तत्तकेहि वादीहि सद्धिं वादेन विग्गाहिककथं कथेसि। एवं सन्तेपि पन तासं तासं कथानं अत्थस्स सुखावधारणत्थं सकवादीपुच्छा, परवादीपुच्छा, सकवादीपटिञ्ञा, परवादीपटिञ्ञाति एवं विभागं दस्सेत्वाव अत्थवण्णनं करिस्साम।</description>
    </item>
    
    <item>
      <title>०१. मातिकावण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_mAtikAvaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_mAtikAvaNNanA/</guid>
      <description>१. मातिकावण्णना
१. छ पञ्ञत्तियो – खन्धपञ्ञत्ति…पे॰… पुग्गलपञ्ञत्तीति अयं ताव पुग्गलपञ्ञत्तिया उद्देसो। तत्थ छाति गणनपरिच्छेदो। तेन ये धम्मे इध पञ्ञपेतुकामो तेसं गणनवसेन संखेपतो पञ्ञत्तिपरिच्छेदं दस्सेति। पञ्ञत्तियोति परिच्छिन्नधम्मनिदस्सनम्। तत्थ ‘‘आचिक्खति देसेति पञ्ञपेति पट्ठपेती’’ति (सं॰ नि॰ २.२०) आगतट्ठाने पञ्ञापना दस्सना पकासना पञ्ञत्ति नाम। ‘‘सुपञ्ञत्तं मञ्चपीठ’’न्ति (पारा॰ २६९) आगतट्ठाने ठपना निक्खिपना पञ्ञत्ति नाम। इध उभयम्पि वट्टति। छ पञ्ञत्तियोति हि छ पञ्ञापना, छ दस्सना पकासनातिपि; छ ठपना निक्खिपनातिपि इध अधिप्पेतमेव। नामपञ्ञत्ति हि ते ते धम्मे दस्सेतिपि, तेन तेन कोट्ठासेन ठपेतिपि।</description>
    </item>
    
    <item>
      <title>०१. मूलयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_mUlayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/01_mUlayamakam/</guid>
      <description>१. मूलयमकम्
उद्देसवारवण्णना १. मूलयमकं , खन्धयमकं, आयतनयमकं, धातुयमकं, सच्चयमकं, सङ्खारयमकं, अनुसययमकं, चित्तयमकं, धम्मयमकं, इन्द्रिययमकन्ति इमेसं दसन्नं यमकानं वसेन इदं पकरणं दसविधेन विभत्तन्ति हि वुत्तम्। तत्थ येसं दसन्नं यमकानं वसेन इदं पकरणं दसविधेन विभत्तं, तेसञ्चेव इमस्स च पकरणस्स नामत्थो ताव एवं वेदितब्बो – केनट्ठेन यमकन्ति? युगळट्ठेन। युगळञ्हि यमकन्ति वुच्चति – ‘यमकपाटिहारियं, यमकसाला’तिआदीसु विय। इति युगळसङ्खातानं यमकानं वसेन देसितत्ता इमेसु दससु एकेकं यमकं नाम। इमेसं पन यमकानं समूहभावतो सब्बम्पेतं पकरणं यमकन्ति वेदितब्बम्।</description>
    </item>
    
    <item>
      <title>०२. खन्धयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_khandhayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_khandhayamakam/</guid>
      <description>२. खन्धयमकम्
१. पण्णत्तिउद्देसवारवण्णना १. इदानि मूलयमके देसितेयेव कुसलादिधम्मे खन्धवसेन सङ्गण्हित्वा मूलयमकानन्तरं देसितस्स खन्धयमकस्स वण्णना होति। तत्थ पाळिववत्थानं ताव एवं वेदितब्बं – इमस्मिञ्हि खन्धयमके तयो महावारा होन्ति – पण्णत्तिवारो, पवत्तिवारो, परिञ्ञावारोति। तेसु पण्णत्तिवारो खन्धानं नामाभिधानसोधनवसेनेव गतत्ता पण्णत्तिवारोति वुच्चति। पवत्तिवारो तेन सोधितनामाभिधानानं खन्धानं उप्पादनिरोधवसेन पवत्तिं सोधयमानो गतो, तस्मा पवत्तिवारोति वुच्चति। परिञ्ञावारो इमिनानुक्कमेन पवत्तानं खन्धानं सङ्खेपेनेव तिस्सो परिञ्ञा दीपयमानो गतो, तस्मा परिञ्ञावारोति वुच्चति। तत्थ पण्णत्तिवारो उद्देसनिद्देसवसेन द्वीहाकारेहि ववत्थितो। इतरेसु विसुं उद्देसवारो नत्थि। आदितो पट्ठाय पुच्छाविस्सज्जनवसेन एकधा ववत्थिता। तत्थ पञ्चक्खन्धातिपदं आदिं कत्वा याव न खन्धा, न सङ्खाराति पदं ताव पण्णत्तिवारस्स उद्देसवारो वेदितब्बो। पुच्छावारोतिपि तस्सेव नामम्। तत्थ पञ्चक्खन्धाति अयं यमकवसेन पुच्छितब्बानं खन्धानं उद्देसो। रूपक्खन्धो…पे॰… विञ्ञाणक्खन्धोति तेसञ्ञेव पभेदतो नामववत्थानम्।</description>
    </item>
    
    <item>
      <title>०२. दुकपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_dukapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_dukapaTThAnavaNNanA/</guid>
      <description>२. दुकपट्ठानवण्णना
दुकपट्ठानेपि सब्बदुकेसु पञ्हाविस्सज्जनानि चेव गणना च पाळियं आगतनयेनेव वेदितब्बा। अपिचेत्थ सहेतुकहेतुसम्पयुत्तदुकानं विस्सज्जनं हेतुदुकविस्सज्जनसदिसं; तथा हेतूचेवसहेतुकहेतूचेवहेतुसम्पयुत्तदुकानं, तथा सप्पच्चयसङ्खतदुकानम्। इदं दुकं यथा सप्पच्चयदुकं, एवं कातब्बन्ति इदं यस्मा सप्पच्चयो विय अप्पच्चयेन सङ्खतोपि, असङ्खतेन सद्धिं योजनं न लब्भति, तस्मा वुत्तम्। सारम्मणचित्तसम्पयुत्तसंसट्ठदुकापि सदिसविस्सज्जनायेव; तथा आसवओघयोगगोच्छका। एते हि तयो अञ्ञमञ्ञं सदिसविस्सज्जनायेव। अपिच लोकियसासवसंयोजनियगन्थनियनीवरणियपरामट्ठसङ्किलेसिकदुका आसवविप्पयुत्तसासवसंयोजनविप्पयुत्तसंयोजनियगन्थविप्पयुत्तगन्थनियनीवरणविप्पयुत्तनीवरणियपरामासविप्पयुत्तपरामट्ठकिलेसविप्पयुत्तसङ्किलेसिकपरियापन्नसउत्तरदुकात इमेपि दुका समाना।
किलेसदुकं संयोजनदुकसदिसम्। सङ्किलिट्ठकिलेससम्पयुत्तनीवरणसम्पयुत्तदस्सनेनपहातब्बसरणदुकापि समाना। तथाकिलेसा चेव सङ्किलिट्ठनीवरणा चेव नीवरणसम्पयुत्तकिलेसा चेव किलेससम्पयुत्तदुका। इमिना नयेन सब्बेसं अत्थतो सदिसानं दुकानं विस्सज्जनानि सदिसानेव होन्तीति वेदितब्बानि। सब्बस्मिम्पि पन पट्ठाने केनचिविञ्ञेय्यदुकं न लब्भति। आसवा चेव आसवसम्पयुत्ता च, संयोजना चेव संयोजनसम्पयुत्ता च, गन्था चेव गन्थसम्पयुत्ता च, नीवरणा चेव नीवरणसम्पयुत्ता च, किलेसा चेव सङ्किलिट्ठा चाति एवरूपेसु दुकेसु विपाकपच्चयो चेव नानाक्खणिककम्मपच्चयो च न लब्भति। नहेतुसहेतुकनहेतुअहेतुकेसु हेतुपच्चयो नत्थि। हेतू चेव हेतुसम्पयुत्ता च, आसवा चेव आसवसम्पयुत्ता च, गन्था चेव गन्थसम्पयुत्ता चाति इमेसु दुकेसु नहेतुनझाननमग्गा न लब्भन्ति। संयोजना चेव संयोजनसम्पयुत्ता च, नीवरणा चेव नीवरणसम्पयुत्ता च, किलेसा चेव किलेससम्पयुत्ता च, किलेसा चेव सङ्किलिट्ठा चाति इमेसु पन विचिकिच्छुद्धच्चसहगतस्स मोहस्स वसेन नहेतुपच्चयो लब्भति; नझाननमग्गपच्चया न लब्भन्तीति एवं सब्बदुकेसु लब्भमानालब्भमानं उपपरिक्खित्वा पाळिवसेनेव वारगणना वेदितब्बाति।</description>
    </item>
    
    <item>
      <title>०२. दुतियवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_dutiyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_dutiyavaggo/</guid>
      <description>२. दुतियवग्गो
१. परूपहारवण्णना ३०७. इदानि परूपहारकथा नाम होति। तत्थ ये अरहत्तं पटिजानन्तानं अप्पत्ते पत्तसञ्ञीनं अधिमानिकानं कुहकानं वा अरहत्तं पटिजानन्तानं सुक्कविस्सट्ठिं दिस्वा ‘‘मारकायिका देवता अरहतो असुचिं उपसंहरन्ती’’ति मञ्ञन्ति; सेय्यथापि एतरहि पुब्बसेलिया च अपरसेलिया च; ते सन्धाय अत्थि अरहतोति पुच्छा सकवादिस्स, पटिञ्ञा इतरस्स। इदानि यस्मा सुक्कविस्सट्ठि नाम रागसमुट्ठाना होति, तस्मा अत्थि अरहतो रागोति अनुयोगो आरद्धो। सो सब्बोपि उत्तानत्थोयेव।
मारकायिका देवता अत्तनोतिआदिपञ्हे यस्मा तासं देवतानं सुक्कविस्सट्ठि नाम नत्थि, अञ्ञेसम्पि सुक्कं गहेत्वा न उपसंहरन्ति, अरहतो पन सुक्कमेव नत्थि, तस्मा न हेवन्ति पटिक्खिपति।</description>
    </item>
    
    <item>
      <title>०२. निद्देसवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_niddesavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_niddesavaNNanA/</guid>
      <description>२. निद्देसवण्णना
१. एककनिद्देसवण्णना
१. इदानि यथाठपितं मातिकं आदितो पट्ठाय विभजित्वा दस्सेतुं – कतमो च पुग्गलो समयविमुत्तोतिआदिमाह। तत्थ इधाति इमस्मिं सत्तलोके। एकच्चो पुग्गलोति एको पुग्गलो। कालेन कालन्ति एत्थ भुम्मवसेन अत्थो वेदितब्बो। एकेकस्मिं कालेति वुत्तं होति। समयेन समयन्ति इदं पुरिमस्सेव वेवचनम्। अट्ठ विमोक्खेति रूपावचरारूपावचरअट्ठसमापत्तियो। तासञ्हि पच्चनीकधम्मेहि विमुच्चनतो विमोक्खोति नामम्। कायेनाति विमोक्खसहजातेन नामकायेन। फुसित्वा विहरतीति पटिलभित्वा इरियति। कतमस्मिं पनेस काले विमोक्खे फुसित्वा विहरतीति? समापत्तिं समापज्जितुकामस्स हि कालो नाम अत्थि, अकालो नाम अत्थि। तत्थ पातोव सरीरपटिजग्गनकालो, वत्तकरणकालो च समापज्जनस्स अकालो नाम। सरीरं पन पटिजग्गित्वा वत्तं कत्वा वसनट्ठानं पविसित्वा निसिन्नस्स याव पिण्डाय गमनकालो नागच्छति, एतस्मिं अन्तरे समापज्जनस्स कालो नाम।</description>
    </item>
    
    <item>
      <title>०२. परिहानिकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_parihAnikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_parihAnikathA/</guid>
      <description>२. परिहानिकथा
१. वादयुत्तिपरिहानिवण्णना २३९. इदानि परिहानिकथा होति। परिहानिधम्मो अपरिहानिधम्मो, ‘‘द्वेमे, भिक्खवे, धम्मा सेक्खस्स, भिक्खुनो परिहानाय संवत्तन्ति’’ (अ॰ नि॰ २.१८५), ‘‘पञ्चिमे, भिक्खवे, धम्मा समयविमुत्तस्स भिक्खुनो परिहानाय संवत्तन्ती’’ति (अ॰ नि॰ ५.१४९) एवमादीनि हि सुत्तानि निस्साय सम्मितिया वज्जिपुत्तका सब्बत्थिवादिनो एकच्चे च महासङ्घिका अरहतोपि परिहानिं इच्छन्ति, तस्मा ते वा होन्तु अञ्ञेयेव वा, येसं अयं लद्धि, तेसं लद्धिभिन्दनत्थं परिहायति अरहा अरहत्ताति पुच्छा सकवादिस्स। तत्र परिहायतीति द्वे परिहानियो पत्तपरिहानि च अप्पत्तपरिहानि च। तत्थ ‘‘दुतियम्पि खो आयस्मा गोधिको तम्हा सामयिकाय चेतोविमुत्तिया परिहायी’’ति (सं॰ नि॰ १.</description>
    </item>
    
    <item>
      <title>०२. वेदनात्तिकवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_vedanAttikavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/02_vedanAttikavaNNanA/</guid>
      <description>२. वेदनात्तिकवण्णना
१. वेदनात्तिके तिस्सो वेदना रूपं निब्बानन्ति इमे धम्मा न लब्भन्ति, तस्मा एकं खन्धं पटिच्च द्वे खन्धातिआदि वुत्तम्। पटिसन्धिक्खणे सुखाय वेदनायाति सहेतुकपटिसन्धिवसेन वुत्तम्। दुक्खवेदना पटिसन्धियं न लब्भतीति दुतियवारे पटिसन्धिग्गहणं न कतम्। ततियवारे पटिसन्धिक्खणेति सहेतुकपटिसन्धिवसेन वुत्तम्। सेसमेत्थ इतो परेसु च पच्चयेसु यथापाळिमेव निय्याति। सब्बत्थ तयो तयो वारा वुत्ता। तेन वुत्तं हेतुया तीणि…पे॰… अविगते तीणीति।
६. पच्चयसंसन्दने पन सहेतुकाय विपाकदुक्खवेदनाय अभावतो हेतुमूलकनये विपाके द्वेति वुत्तम्। अधिपतिआदीहि सद्धिं संसन्दनेसुपि विपाके द्वेयेव। कस्मा? विपाके दुक्खवेदनाय अधिपतिझानमग्गानं अभावतो। येहि च सद्धिं संसन्दने विपाके द्वे वारा लब्भन्ति, विपाकेन सद्धिं संसन्दने तेसुपि द्वेयेव।</description>
    </item>
    
    <item>
      <title>०३ पुग्गलपञ्ञत्ति-अट्ठकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_puggalapa~n~natti-aTThakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_puggalapa~n~natti-aTThakathA/</guid>
      <description>पुग्गलपञ्ञत्ति-अट्ठकथा
निपुणत्थं पकरणं, धातुभेदप्पकासनो।
सत्था धातुकथं नाम, देसयित्वा सुरालये॥
अनन्तरं तस्स जिनो, पञ्ञत्तिभेददीपनम्।
आह पुग्गलपञ्ञत्तिं, यं लोके अग्गपुग्गलो॥
तस्सा संवण्णनोकासो, यस्मा दानि उपागतो।
तस्मा नं वण्णयिस्सामि, तं सुणाथ समाहिताति॥</description>
    </item>
    
    <item>
      <title>०३. आयतनयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_Ayatanayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_Ayatanayamakam/</guid>
      <description>३. आयतनयमकम्
१. पण्णत्तिउद्देसवारवण्णना १-९. इदानि मूलयमके देसितेयेव कुसलादिधम्मे आयतनवसेनापि सङ्गण्हित्वा खन्धयमकानन्तरं देसितस्स आयतनयमकस्स वण्णना होति। तत्थ खन्धयमके वुत्तनयेनेव पाळिववत्थानं वेदितब्बम्। यथेव हि तत्थ पण्णत्तिवारो, पवत्तिवारो, परिञ्ञावारोति तयो महावारा होन्ति, तथा इधापि। वचनत्थोपि नेसं तत्थ वुत्तनयेनेव वेदितब्बो। इधापि च पण्णत्तिवारो उद्देसनिद्देसवसेन द्विधा ववत्थितो। इतरे निद्देसवसेनेव। ‘तत्थ द्वादसायतनानी’ति पदं आदिं कत्वा याव नायतना न मनोति, ताव पण्णत्तिवारस्स उद्देसवारो वेदितब्बो। तत्थ द्वादसायतनानीति अयं यमकवसेन पुच्छितब्बानं आयतनानं उद्देसो। चक्खायतनं…पे॰… धम्मायतनन्ति तेसञ्ञेव पभेदतो नामववत्थानम्। यमकवसेन पुच्छासुखत्थञ्चेत्थ पठमं पटिपाटिया अज्झत्तरूपायतनानि वुत्तानि। पच्छा बाहिररूपायतनानि। परियोसाने मनायतनधम्मायतनानि।</description>
    </item>
    
    <item>
      <title>०३. ततियवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_tatiyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_tatiyavaggo/</guid>
      <description>३. ततियवग्गो
१. बलकथावण्णना ३५४. इदानि बलकथा नाम होति। तत्थ येसं अनुरुद्धसंयुत्ते ‘‘इमेसञ्च पनाहं, आवुसो, चतुन्नं सतिपट्ठानानं भावितत्ता बहुलीकतत्ता ठानञ्च ठानतो अट्ठानञ्च अट्ठानतो यथाभूतं पजानामी’’तिआदीनि (सं॰ नि॰ ५.९१३) दससुत्तानि अयोनिसो गहेत्वा ‘‘तथागतबलं सावकसाधारण’’न्ति लद्धि, सेय्यथापि एतरहि अन्धकानं; ते सन्धाय पुच्छा सकवादिस्स, लद्धियं ठत्वा पटिञ्ञा परवादिस्स। तथागतबलञ्च नामेतं सावकेहि साधारणम्पि अत्थि असाधारणम्पि साधारणासाधारणम्पि। तत्थ आसवानं खये ञाणं साधारणम्। इन्द्रियपरोपरियत्तिञाणं असाधारणम्। सेसं साधारणञ्च असाधारणञ्च। ठानाट्ठानादीनि हि सावका पदेसेन जानन्ति, तथागता निप्पदेसेन। इति तानि उद्देसतो साधारणानि, न निद्देसतो। अयं पन अविसेसेन सब्बम्पि साधारणन्ति आह। तमेनं ततो विवेचेतुं तथागतबलं सावकबलन्ति पुन अनुयोगो आरद्धो। तत्थ पठमपञ्हे निद्देसतो सब्बाकारविसयतं सन्धाय पटिक्खिपति। दुतियपञ्हे उद्देसतो ठानाट्ठानमत्तादिजाननवसेन पटिजानाति। तञ्ञेवातिआदिपञ्हेसु सब्बाकारेन निन्नानाकरणताय अभावेन पटिक्खिपति। पुब्बयोगो च पुब्बचरिया च अत्थतो एकं, तथा धम्मक्खानञ्च धम्मदेसना च।</description>
    </item>
    
    <item>
      <title>०३. दुकतिकपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_dukatikapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_dukatikapaTThAnavaNNanA/</guid>
      <description>३. दुकतिकपट्ठानवण्णना
दुकतिकपट्ठाने हेतुं कुसलं धम्मं पटिच्च हेतु कुसलो धम्मो उप्पज्जति हेतुपच्चयाति एवं पञ्हामत्तुद्धारवसेनेव सङ्खेपतो देसना कता। ‘‘कुसलं अलोभं पटिच्च अदोसो अमोहो’’तिआदिना पन नयेन वित्थारो वत्तब्बो सिया, सो हेट्ठा दस्सितनयेन सक्का अवुत्तोपि जानितुन्ति एकपदेपि एकपच्चयो वा न वुत्तो। या पनेसा सङ्खेपतो देसना कता, सा एवं कताति वेदितब्बा। हेतुदुकेन हि सद्धिं कुसलपदं योजेत्वा पटिच्चवारे अनुलोमस्स चेव पच्चनीयस्स च वसेन सब्बे लब्भमानकपच्चया दस्सिता, अनुलोमपच्चनीयपच्चनीयानुलोमनया चेव सहजातवारादयो च न दस्सिता, केवलं ‘‘पटिच्चवारसदिसंयेव वित्थारेतब्ब’’न्ति वुत्तम्। पञ्हावारे पञ्हम्पि अविस्सज्जेत्वा केवलं पञ्हुद्धारमत्तं कत्वा अनुलोमपच्चनीयवसेनेव लब्भमानपच्चया दस्सिता। यथा च कुसलपदं, एवं अकुसलअब्याकतपदानिपि हेतुदुकेन सद्धिं योजेत्वा हेतुकुसलदुकतिकं निद्दिसितब्बन्ति वुत्तम्।</description>
    </item>
    
    <item>
      <title>०३. ब्रह्मचरियकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_brahmachariyakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_brahmachariyakathA/</guid>
      <description>३. ब्रह्मचरियकथा
१. सुद्धब्रह्मचरियकथावण्णना २६९. इदानि ब्रह्मचरियकथा होति। तत्थ द्वे ब्रह्मचरियवासा, मग्गभावना च पब्बज्जा च। पब्बज्जा सब्बदेवेसु नत्थि। मग्गभावना ठपेत्वा असञ्ञसत्ते सेसेसु अप्पटिसिद्धा। तत्थ ये परनिम्मितवसवत्तिदेवे उपादाय तदुपरिदेवेसु मग्गभावनम्पि न इच्छन्ति सेय्यथापि सम्मितिया, ते सन्धाय नत्थि देवेसूति पुच्छा सकवादिस्स। ‘‘तीहि, भिक्खवे, ठानेहि जम्बुदीपका मनुस्सा उत्तरकुरुके च मनुस्से अधिग्गण्हन्ति देवे च तावतिंसे। कतमेहि तीहि? सूरा सतिमन्तो इध ब्रह्मचरियवासो’’ति (अ॰ नि॰ ९.२१) इदं सुत्तं निस्साय द्वेपि ब्रह्मचरियवासा नत्थि देवेसूति उप्पन्नलद्धिवसेन पटिञ्ञा परवादिस्स। पुन द्विन्नम्पि ब्रह्मचरियानं अन्तरायिकधम्मवसेनेव सब्बे देवा जळाति पुच्छा सकवादिस्स। तत्थ हत्थसंवाचिकाति मूगा विय हत्थमुद्धाय वत्तारो। परतो अत्थि देवेसूति पुच्छा परवादिस्स, मग्गभावनं सन्धाय पटिञ्ञा सकवादिस्स। पटिञ्ञाय अधिप्पायं असल्लक्खेत्वा पब्बज्जावसेन अनुयोगो परवादिस्स।</description>
    </item>
    
    <item>
      <title>०३. विपाकत्तिकवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_vipAkattikavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/03_vipAkattikavaNNanA/</guid>
      <description>३. विपाकत्तिकवण्णना
१-२३. विपाकत्तिके विपाकं धम्मं पटिच्च विपाको धम्मो उप्पज्जति हेतुपच्चयाति ये हेतुपच्चये तेरस वारा वुत्ता, ते सङ्खिपित्वा गणनाय दस्सेतुं हेतुया तेरसाति वुत्तम्। आरम्मणे पञ्चातिआदीसुपि एसेव नयो। एवमेत्थ तेरस पञ्च नव सत्त तीणि द्वेति छ गणनपरिच्छेदा, तेसं वसेन पच्चयसंसन्दने हेट्ठा वुत्तनयेनेव गणना वेदितब्बा।
२४-५२. पच्चनीयेपि विपाकं धम्मं पटिच्च विपाको धम्मो उप्पज्जति नहेतुपच्चयाति ये नहेतुपच्चये दस वारा वुत्ता, ते सङ्खिपित्वा गणनाय दस्सेतुं नहेतुया दसाति वुत्तम्। न आरम्मणे पञ्चातिआदीसुपि एसेव नयो। एवमेत्थ दस पञ्च तेरस द्वादस द्वे एकं नव तीणीति अट्ठ गणनपरिच्छेदा, तेसं वसेन पच्चयसंसन्दने हेट्ठा वुत्तनयेनेव वित्थारतो गणना वेदितब्बा। पाळि पन सङ्खित्ता, एतेसञ्ञेव पन लद्धगणनरपरिच्छेदानं वारानं वसेन संसन्दित्वा अनुलोमपच्चनीयं पच्चनीयानुलोमञ्च वेदितब्बम्।</description>
    </item>
    
    <item>
      <title>०४. उपादिन्नत्तिकवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_upAdinnattikavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_upAdinnattikavaNNanA/</guid>
      <description>४. उपादिन्नत्तिकवण्णना
५१. उपादिन्नुपादानियत्तिकस्स पञ्हावारे वत्थु उपादानियानं खन्धानं पुरेजातपच्चयेन पच्चयोति पवत्तिं सन्धाय वुत्तम्। पटिसन्धियं पन तं पुरेजातं न होति।
७२. उपादिन्नुपादानियो कबळीकारो आहारो उपादिन्नुपादानियस्स कायस्स आहारपच्चयेन पच्चयोति एत्थ उपादिन्नुपादानियो कबळीकाराहारो नाम कम्मसमुट्ठानानं रूपानं अब्भन्तरगता ओजा। उपादिन्नुपादानियस्स कायस्साति तस्सेव कम्मसमुट्ठानरूपकायस्स आहारपच्चयेन पच्चयो। रूपजीवितिन्द्रियं विय कटत्तारूपानं अनुपालनउपत्थम्भनवसेन पच्चयो, न जनकवसेन। यं पन मण्डूकादयो गिलित्वा ठितानं अहिआदीनं कायस्स जीवमानकमण्डूकादिसरीरे ओजा आहारपच्चयेन पच्चयोति वदन्ति, तं न गहेतब्बम्। न हि जीवमानकसरीरे ओजा अञ्ञस्स सरीरस्स आहारपच्चयतं साधेति। अनुपादिन्नुपादानियस्स कायस्साति एत्थ पन जनकवसेनापि लब्भति। उपादिन्नुपादानियस्स च अनुपादिन्नुपादानियस्स चाति एत्थ एकस्स उपत्थम्भकवसेन, एकस्स जनकवसेन, उभिन्नम्पि वा उपत्थम्भकवसेनेव वुत्तो। द्वे पन आहारा एकतो पच्चया होन्ता उपत्थम्भकाव होन्ति, न जनका। सेसमेत्थ पाळिमेव साधुकं ओलोकेत्वा वेदितब्बम्।</description>
    </item>
    
    <item>
      <title>०४. चतुत्थवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_chatutthavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_chatutthavaggo/</guid>
      <description>४. चतुत्थवग्गो
१. गिहिस्स अरहातिकथावण्णना ३८७. इदानि गिहिस्स अरहाति कथा नाम होति। तत्थ येसं यसकुलपुत्तादीनं गिहिब्यञ्जने ठितानं अरहत्तप्पत्तिं दिस्वा ‘‘गिहि अस्स अरहा’’ति लद्धि, सेय्यथापि एतरहि उत्तरापथकानं; ते सन्धाय पुच्छा सकवादिस्स। तत्थ गिहिस्साति यो गिहिसंयोजनसम्पयुत्तताय गिहि, सो अरहं अस्साति अत्थो। परवादी पन अधिप्पायं असल्लक्खेत्वा गिहिब्यञ्जनमत्तमेव पस्सन्तो पटिजानाति। इदानिस्स ‘‘गिहि नाम गिहिसंयोजनेन होति, न ब्यञ्जनमत्तेन। यथाह भगवा –
‘अलङ्कतो चेपि समं चरेय्य,
सन्तो दन्तो नियतो ब्रह्मचारी।
सब्बेसु भूतेसु निधाय दण्डं,
सो ब्राह्मणो सो समणो स भिक्खू’’’ति॥ (ध॰ प॰ १४२)।</description>
    </item>
    
    <item>
      <title>०४. जहतिकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_jahatikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_jahatikathA/</guid>
      <description>४. जहतिकथा
१. नसुत्ताहरणकथावण्णना २७९. इदानि जहतिकथा नाम होति। तत्थ येसं ‘‘झानलाभी पुथुज्जनो सह सच्चाभिसमया अनागामी नाम होति, तस्स पुथुज्जनकालेयेव कामरागब्यापादा पहीना’’ति लद्धि सेय्यथापि एतरहि सम्मितियानं, तेसं तं लद्धिं भिन्दितुं जहति पुथुज्जनोति पुच्छा सकवादिस्स, झानविक्खम्भितानं पन तेसं परियुट्ठानं अपस्सन्तस्स पटिञ्ञा परवादिस्स। यस्मा पन तेसं झानविक्खम्भितानम्पि अनागामिमग्गेनेव अच्चन्तं पहानं होति, तस्मा पुन अच्चन्तन्तिआदिअनुयोगो सकवादिस्स, तथारूपस्स पहानस्स अभावतो पटिक्खेपो इतरस्स। विक्खम्भेतीति अच्चन्तविक्खम्भनमेव सन्धाय पुच्छा सकवादिस्स। ततो परं अनागामिमग्गट्ठेन सद्धिं पुथुज्जनसंसन्दनं होति। तं उत्तानत्थमेव।</description>
    </item>
    
    <item>
      <title>०४. तिकदुकपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_tikadukapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_tikadukapaTThAnavaNNanA/</guid>
      <description>४. तिकदुकपट्ठानवण्णना
तिकदुकपट्ठानेपि कुसलं हेतुं धम्मं पटिच्च कुसलो हेतु धम्मो उप्पज्जति हेतुपच्चयाति पञ्हामत्तुद्धारवसेनेव देसना कता। तत्थ यथा हेट्ठा हेतुदुकेन सद्धिं कुसलपदं योजेत्वा सब्बपच्चयवसेन सब्बवारेसु सङ्खेपतो देसना कता, एवमिध कुसलत्तिकेन सद्धिं हेतुपदं योजेत्वा सब्बपच्चयवसेन सब्बवारेसु सङ्खेपतो देसना कता। यथा च हेतुपदं, एवं नहेतुपदम्पि कुसलत्तिकेन सद्धिं योजेत्वा कुसलत्तिकहेतुदुकं निट्ठापितम्। ततो परं सुखाय वेदनाय सम्पयुत्तं हेतुं धम्मन्तिआदिना नयेन वेदनात्तिकहेतुदुकादीनि एकवीसति तिकदुकानि दस्सितानि।
एवं बावीसतिया तिकेहि सद्धिं हेतुदुकं योजेत्वा पुन तेहियेव सद्धिं सहेतुकदुकादयो सरणदुकपरियोसाना लब्भमानवसेन सब्बदुका योजिता। इधापि यं यं पदं योजनं न गच्छति, तं तं पाळियंयेव पटिक्खित्तम्। एवं दुकसतं गहेत्वा द्वावीसतिया तिकेसु पक्खिपित्वा तिकदुकपट्ठानं नाम देसितम्। तत्रापि येन येन नयेन पाळि सङ्खित्ता, सो सो नयो वित्थारतो वेदितब्बो।</description>
    </item>
    
    <item>
      <title>०४. धातुयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_dhAtuyamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/04_dhAtuyamakam/</guid>
      <description>४. धातुयमकम्
१-१९. इदानि तेयेव मूलयमके देसिते कुसलादिधम्मे धातुवसेन सङ्गण्हित्वा आयतनयमकानन्तरं देसितस्स धातुयमकस्स वण्णना होति। तत्थ आयतनयमके वुत्तनयेनेव पाळिववत्थानं वेतिदब्बम्। इधापि हि पण्णत्तिवारादयो तयो महावारा, अवसेसा अन्तरवारा च सद्धिं कालप्पभेदादीहि आयतनयमके आगतसदिसायेव। इधापि च यमकपुच्छासुखत्थं पटिपाटिया अज्झत्तिकबाहिरा रूपधातुयोव वत्वा विञ्ञाणधातुयो वुत्ता। धातूनं पन बहुत्ता इध आयतनयमकतो बहुतरानि यमकानि, यमकदिगुणा पुच्छा, पुच्छादिगुणा च अत्था होन्ति। तत्थ चक्खुधातुमूलकादीसु यमकेसु लब्भमानानं यमकानं अत्थविनिच्छयो आयतनयमके वुत्तनयेनेव वेदितब्बो। तंसदिसायेव हेत्थ अत्थगति, तेनेव च कारणेन पाळिपि सङ्खित्ता। परिञ्ञावारो पाकतिकोयेवाति।</description>
    </item>
    
    <item>
      <title>०५-२२. सङ्किलिट्ठत्तिकादिवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05-22_sankiliTThattikAdivaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05-22_sankiliTThattikAdivaNNanA/</guid>
      <description>५-२२. सङ्किलिट्ठत्तिकादिवण्णना
सङ्किलिट्ठसङ्किलेसिकत्तिके सब्बं कुसलत्तिके वुत्तनयानुसारेनेव वेदितब्बम्।
७९. वितक्कत्तिके यथाकम्मूपगञाणस्स परिकम्मन्ति दिब्बचक्खुपरिकम्ममेव तस्स उप्पादनत्थाय परिकम्मम्। उप्पन्नस्स पन वळञ्जनकाले परिकम्मं सन्धायेतं वुत्तम्। सेसमेत्थ यथापाळिमेव निय्याति।
८२. ति तदारम्मणभवङ्गमूलभवङ्गानं वसेन वुत्तम्। सेसमेत्थ सब्बं पाळिवसेनेव वेदितब्बम्।
दस्सनत्तिके दस्सनेन पहातब्बो रागो उप्पज्जतीतिआदीसु दस्सनेन पहातब्बो पुथुज्जनस्स उप्पज्जति। भावनाय पहातब्बो सोतापन्नस्सापीति एवं उपरिमस्स उपरिमस्स हेट्ठिमा हेट्ठिमा नुप्पज्जन्तीति वेदितब्बा। दस्सनेन पहातब्बो धम्मो भावनाय पहातब्बस्स धम्मस्स एकेनपि पच्चयेन पच्चयो न होति। सेसमेत्थ पाळिं अनुगन्त्वा कुसलत्तिके वुत्तलक्खणवसेनेव वेदितब्बम्।
दस्सनेनपहातब्बहेतुकत्तिके दस्सनेनपहातब्बहेतुकादीनं विभागो अट्ठकथाकण्डे वुत्तनयेनेव वेदितब्बो। विचिकिच्छुद्धच्चसहगतो मोहो अहेतुकत्ता ततियपदे पविट्ठो। एवमेत्थ येसं दस्सनभावनाहि पहातब्बो हेतु अत्थि, ते पहातब्बहेतुका। येसं सो नत्थि ते नेवदस्सनेन नभावनायपहातब्बहेतुकाति इमं पहातब्बहेतुकविभागं ञत्वा सेसं दस्सनेनपहातब्बत्तिके चेव कुसलत्तिके च दस्सितलक्खणानुसारेनेव वेदितब्बम्।</description>
    </item>
    
    <item>
      <title>०५. तिकतिकपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_tikatikapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_tikatikapaTThAnavaNNanA/</guid>
      <description>५. तिकतिकपट्ठानवण्णना
तिकतिकपट्ठानेपि कुसलं सुखाय वेदनाय सम्पयुत्तं धम्मं पटिच्च कुसलो सुखाय वेदनाय सम्पयुत्तो धम्मो उप्पज्जति हेतुपच्चयाति पञ्हुद्धारवसेनेव सङ्खेपतो देसना कता। एत्थ च कुसलत्तिकं वेदनात्तिकादीहि, वेदनात्तिकादयो च कुसलत्तिकेनाति एवं तिकेसुयेव तिका पक्खित्ता। येन येन च पदेन सद्धिं यं यं पदं योजनं न गच्छति, तं तं हापेत्वा लब्भमानवसेनेव सब्बपच्चयेसु वारा च गणननया च दस्सिता, तस्मा ते साधुकं पाळिं उपपरिक्खित्वा वेदितब्बा। यथा च कुसलत्तिकं वेदनात्तिकादीहि, वेदनात्तिकादयो च तेन सद्धिं योजेत्वा वेदितब्बा; तथा एकेकं तिकं सेसेहि। सेसा च तेहि सद्धिं योजेत्वा वेदितब्बाति।</description>
    </item>
    
    <item>
      <title>०५. पञ्चमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_panchamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_panchamavaggo/</guid>
      <description>५. पञ्चमवग्गो
१. विमुत्तिकथावण्णना ४१८. इदानि विमुत्तिकथा नाम होति। तत्थ विपस्सना, मग्गो, फलं, पच्चवेक्खणन्ति चतुन्नं ञाणानं विमुत्तिञाणन्ति नामम्। तेसु विपस्सनाञाणं निच्चनिमित्तादीहि विमुत्तत्ता, तदङ्गविमुत्तिभावेन वा विमुत्तत्ता विमुत्तिञाणम्। मग्गो समुच्छेदविमुत्ति, फलं पटिप्पस्सद्धिविमुत्ति, पच्चवेक्खणञाणं पन विमुत्तिं जानातीति विमुत्तिञाणम्। एवं चतुब्बिधे विमुत्तिञाणे निप्परियायेन फलञाणमेव विमुत्ति। सेसानि ‘‘विमुत्तानी’’ति वा ‘‘अविमुत्तानी’’ति वा न वत्तब्बानि। तस्मा ‘‘इदं नाम विमुत्तिञाणं विमुत्त’’न्ति अवत्वा अविसेसेनेव ‘‘विमुत्तिञाणं विमुत्त’’न्ति येसं लद्धि, सेय्यथापि अन्धकानं; ते सन्धाय पुच्छा सकवादिस्स, पटिञ्ञा परवादिस्स। पुन यंकिञ्चीति पुट्ठो पच्चवेक्खणादीनि सन्धाय पटिक्खिपति। पटिपन्नस्साति पुट्ठो मग्गञाणस्स अनासवतं सन्धाय पटिजानाति। यस्मा पन तं सोतापन्नस्स फले ठितस्स ञाणं न होति, तस्मा विमुत्तं नाम न होतीति चोदनत्थं पुन सकवादी सोतापन्नस्सातिआदिमाह। इमिना उपायेन सब्बत्थ अत्थो वेदितब्बो।</description>
    </item>
    
    <item>
      <title>०५. सच्चयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_sachchayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_sachchayamakam/</guid>
      <description>५. सच्चयमकम्
१. पण्णत्तिवारवण्णना १-९. इदानि तेयेव मूलयमके देसिते कुसलादिधम्मे सच्चवसेन सङ्गण्हित्वा धातुयमकानन्तरं देसितस्स सच्चयमकस्स वण्णना होति। तत्थापि हेट्ठा वुत्तनयेनेव पण्णत्तिवारादयो तयो महावारा अन्तरवारादयो च अवसेसप्पभेदा वेदितब्बा। पण्णत्तिवारे पनेत्थ चतुन्नं सच्चानं वसेन पदसोधनवारो, पदसोधनमूलचक्कवारो, सुद्धसच्चवारो, सुद्धसच्चमूलचक्कवारोति इमेसु चतूसु वारेसु यमकगणना वेदितब्बा।
१०-२६. पण्णत्तिवारनिद्देसे पन अवसेसं दुक्खसच्चन्ति दुक्खवेदनाय चेव तण्हाय च विनिमुत्ता तेभूमकधम्मा वेदितब्बा। अवसेसो समुदयोति सच्चविभङ्गे निद्दिट्ठकामावचरकुसलादिभेदो दुक्खसच्चस्स पच्चयो। अवसेसो निरोधोति तदङ्गविक्खम्भनसमुच्छेदपटिपस्सद्धिनिरोधो चेव खणभङ्गनिरोधो च। अवसेसो मग्गोति ‘‘तस्मिं खो पन समये पञ्चङ्गिको मग्गो होति, अट्ठङ्गिको मग्गो, मिच्छामग्गो, जङ्घमग्गो, सकटमग्गो’’ति एवमादिको।</description>
    </item>
    
    <item>
      <title>०५. सब्बमत्थीतिकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_sabbamatthItikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/05_sabbamatthItikathA/</guid>
      <description>५. सब्बमत्थीतिकथा
१. वादयुत्तिवण्णना २८२. इदानि सब्बमत्थीतिवादकथा नाम होति। तत्थ येसं ‘‘यं किञ्चि रूपं अतीतानागतपच्चुप्पन्नं…पे॰… अयं वुच्चति रूपक्खन्धो’’तिआदिवचनतो (विभ॰ २) ‘‘सब्बेपि अतीतादिभेदा धम्मा खन्धसभावं न विजहन्ति, तस्मा सब्बं अत्थियेव नामा’’ति लद्धि, सेय्यथापि एतरहि सब्बमत्थिवादानं, तेसं लद्धिविसोधनत्थं सब्बमत्थीति पुच्छा सकवादिस्स, वुत्तप्पकाराय लद्धिया ठत्वा पटिञ्ञा इतरस्स। सब्बथाति सब्बस्मिं सरीरे सब्बमत्थीति पुच्छति। सब्बदाति सब्बस्मिं काले सब्बमत्थीति पुच्छति। सब्बेन सब्बन्ति सब्बेनाकारेन सब्बमत्थीति पुच्छति। सब्बेसूति सब्बेसु धम्मेसु सब्बमत्थीति पुच्छति। अयोगन्ति अयुत्तम्। नानासभावानञ्हि योगो होति, न एकसभावस्स। इति इमस्मिं पञ्हे रूपं वेदनाय, वेदनं वा रूपेन अनानं एकलक्खणमेव कत्वा सब्बमत्थीति पुच्छति। यम्पि नत्थि तम्पत्थीति यम्पि छट्ठखन्धादिकं ससविसाणादिकं वा किञ्चि नत्थीति सिद्धं, तम्पि ते अत्थीति पुच्छति। सब्बमत्थीति या दिट्ठि सा दिट्ठि मिच्छादिट्ठीति, या दिट्ठि सा दिट्ठि सम्मादिट्ठीति हेवमत्थीति इमिना इदं पुच्छति – या ते एसा सब्बमत्थीति दिट्ठि, सा दिट्ठि अयाथावकत्ता मिच्छादिट्ठीति एवं या अम्हाकं दिट्ठि, सा दिट्ठि याथावकत्ता सम्मादिट्ठीति एवं तव समये अत्थीति पुच्छति। इतरो सब्बेसुपि एतेसु नयेसु वुत्तप्पकाराय अत्थिताय अभावतो पटिक्खिपति। इमेसु पन सब्बेसुपि नयेसु ‘‘आजानाहि निग्गह’’न्ति आदिं कत्वा सब्बो कथामग्गभेदो वित्थारतो वेदितब्बोति अयं तावेत्थ वादयुत्ति।</description>
    </item>
    
    <item>
      <title>०६ कथावत्थु-अट्ठकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_kathAvatthu-aTThakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_kathAvatthu-aTThakathA/</guid>
      <description>कथावत्थु-अट्ठकथा
निसिन्नो देवलोकस्मिं, देवसङ्घपुरक्खतो।
सदेवकस्स लोकस्स, सत्था अप्पटिपुग्गलो॥
सब्बपञ्ञत्तिकुसलो, पञ्ञत्तिपरिदीपनम्।
वत्वा पुग्गलपञ्ञत्तिं, लोके उत्तमपुग्गलो॥
यं पुग्गलकथादीनं, कथानं वत्थुभावतो।
कथावत्थुप्पकरणं, सङ्खेपेन अदेसयी॥
मातिकाठपनेनेव , ठपितस्स सुरालये।
तस्स मोग्गलिपुत्तेन, विभत्तस्स महीतले॥
इदानि यस्मा सम्पत्तो, अत्थसंवण्णनाक्कमो।
तस्मा नं वण्णयिस्सामि, तं सुणाथ समाहिताति॥</description>
    </item>
    
    <item>
      <title>०६. अतीतक्खन्धादिकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_atItakkhandhAdikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_atItakkhandhAdikathA/</guid>
      <description>६. अतीतक्खन्धादिकथा
१. नसुत्तसाधनकथावण्णना २९७. इदानि ‘‘अतीतं खन्धा’’तिआदिकथा होति। तत्थ खन्धादिभावाविजहनतो अतीतानागतानं अत्थितं इच्छन्तस्स अतीतं खन्धाति पुच्छा परवादिस्स, अतीतस्स खन्धसङ्गहितत्ता आमन्ताति पटिञ्ञा सकवादिस्स। पुन अतीतं नत्थीति पुच्छा परवादिस्स, तस्स निरुत्तिपथसुत्तेन अत्थिताय वारितत्ता पटिक्खेपो सकवादिस्स। आयतनधातुपुच्छासुपि अनागतपञ्हेसुपि पच्चुप्पन्नेन सद्धिं संसन्दित्वा अनुलोमपटिलोमतो आगतपञ्हेसुपि ‘‘अतीतं रूप’’न्तिआदिपञ्हेसुपि इमिनावुपायेन अत्थो वेदितब्बो।
२. सुत्तसाधनवण्णना २९८. सुत्तसाधने पन न वत्तब्बन्ति पुच्छा सकवादिस्स। तत्थ नत्थि चेतेति नत्थि च एते धम्माति अत्थो। खन्धादिभावे सति नत्थितं अनिच्छन्तस्स आमन्ताति पटिञ्ञा परवादिस्स, अथ नेसं नत्थिभावसाधनत्थं सुत्ताहरणं सकवादिस्स। दुतियपुच्छापि परवादिस्स, पटिञ्ञा सकवादिस्स, सुत्ताहरणं परवादिस्स। तं पन नेसं खन्धादिभावमेव साधेति, न अत्थिभावन्ति आहटम्पि अनाहटसदिसमेवाति।</description>
    </item>
    
    <item>
      <title>०६. छट्ठवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_ChaTThavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_ChaTThavaggo/</guid>
      <description>६. छट्ठवग्गो
१. नियामकथावण्णना ४४५-४४७. इदानि नियामकथा नाम होति। तत्थ नियामोति ‘‘भब्बो नियामं ओक्कमितुं कुसलेसु धम्मेसु सम्मत्त’’न्ति (पु॰ प॰ १३) वचनतो अरियमग्गो वुच्चति। यस्मा पन तस्मिं उप्पज्जित्वा निरुद्धेपि पुग्गलो अनियतो नाम न होति, तस्मा ‘‘सो नियामो निच्चट्ठेन असङ्खतो’’ति येसं लद्धि, सेय्यथापि अन्धकानं; ते सन्धाय पुच्छा सकवादिस्स, पटिञ्ञा इतरस्स। ततो ‘‘यदि सो असङ्खतो, एवरूपेन तेन भवितब्ब’’न्ति दीपेन्तो निब्बानन्तिआदिमाह। संसन्दनपुच्छा उत्तानत्थायेव।
अत्थि केचीतिआदि नियामस्स सङ्खतभावदीपनत्थं वुत्तम्। मग्गो असङ्खतोतिपञ्हे तस्स उप्पादनिरोधभावतो पटिक्खिपतीति। नियामो सङ्खतोतिपञ्हे निरुद्धेपि मग्गे नियामस्स अत्थितं सन्धाय पटिक्खिपति। सोतापत्तिनियामोतिआदिपञ्हेसुपि अनुलोमतो च पटिलोमतो च इमिनाव नयेन अत्थो वेदितब्बो। पञ्च असङ्खतानीति पुट्ठो पञ्चन्नं असङ्खतानं आगतट्ठानं अपस्सन्तो पटिक्खिपति। दुतियं पुट्ठो चतुन्नं सम्मत्तनियामानं नियामवचनतो निब्बानस्स च असङ्खतभावतो पटिजानाति। मिच्छत्तनियामपञ्हो नियामवचनमत्तेन असङ्खतताय अयुत्तभावदीपनत्थं वुत्तोति।</description>
    </item>
    
    <item>
      <title>०६. दुकदुकपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_dukadukapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_dukadukapaTThAnavaNNanA/</guid>
      <description>६. दुकदुकपट्ठानवण्णना
दुकदुकपट्ठानेपि हेतुसहेतुकं धम्मं पटिच्च हेतुसहेतुको धम्मो उप्पज्जति हेतुपच्चयाति पञ्हुद्धारवसेनेव सङ्खेपतो देसना कता। तत्थ हेतुदुकं सहेतुकदुकादीहि, सहेतुकदुकादीनि च तेन सद्धिं योजितानि। एकेकं पन दुकं सेसेहि, सेसा च तेहि सद्धिं पटिपाटिया योजेतब्बा। इदञ्हि दुकदुकपट्ठानं नाम ‘दुकेसुयेव दुके पक्खिपित्वा’ देसितम्। तेनेत्थ सब्बदुकेहि सद्धिं सब्बदुकानं योजना वेदितब्बा। पाळि पन सङ्खित्ता। येन येन च पदेन सद्धिं यं यं पदं योजनं न गच्छति, तं तं हापेत्वाव देसना कताति।
दुकदुकपट्ठानवण्णना।
एत्तावता –
तिकञ्च पट्ठानवरं दुकुत्तमं,</description>
    </item>
    
    <item>
      <title>०६. सङ्खारयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_sankhArayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/06_sankhArayamakam/</guid>
      <description>६. सङ्खारयमकम्
१. पण्णत्तिवारवण्णना १. इदानि तेसञ्ञेव मूलयमके देसितानं कुसलादिधम्मानं लब्भमानवसेन एकदेसं सङ्गण्हित्वा सच्चयमकानन्तरं देसितस्स सङ्खारयमकस्स वण्णना होति। तत्थापि हेट्ठा वुत्तनयेनेव पण्णत्तिवारादयो तयो महावारा, अन्तरवारादयो च अवसेसपभेदा वेदितब्बा। अयं पनेत्थ विसेसो – पण्णत्तिवारे ताव यथा हेट्ठा खन्धादयो धम्मे उद्दिसित्वा ‘‘रूपं रूपक्खन्धो; चक्खु चक्खायतनं; चक्खु चक्खुधातु; दुक्खं दुक्खसच्च’’न्ति पदसोधनवारो आरद्धो। तथा अनारभित्वा ‘‘अस्सासपस्सासा कायसङ्खारो’’ति पठमं तयोपि सङ्खारा विभजित्वा दस्सिता।
तत्थ कायस्स सङ्खारो कायसङ्खारो। ‘‘अस्सासपस्सासा कायिका, एते धम्मा कायप्पटिबद्धा’’ति (म॰ नि॰ १.४६३; सं॰ नि॰ ४.</description>
    </item>
    
    <item>
      <title>०७ निदानकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_nidAnakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_nidAnakathA/</guid>
      <description>निदानकथा
यमकपाटिहीरावसानस्मिञ्हि भगवा तिदसपुरे पारिच्छत्तकमूले पण्डुकम्बलसिलायं वस्सं उपगन्त्वा मातरं कायसक्खिं कत्वा देवपरिसाय अभिधम्मकथं कथेन्तो धम्मसङ्गणीविभङ्गधातुकथापुग्गलपञ्ञत्तिप्पकरणानि देसयित्वा कथावत्थुदेसनाय वारे सम्पत्ते ‘‘अनागते मम सावको महापञ्ञो मोग्गलिपुत्ततिस्सत्थेरो नाम उप्पन्नं सासनमलं सोधेत्वा ततियसङ्गीतिं करोन्तो भिक्खुसङ्घस्स मज्झे निसिन्नो सकवादे पञ्च सुत्तसतानि परवादे पञ्चाति सुत्तसहस्सं समोधानेत्वा इमं पकरणं भाजेस्सती’’ति तस्सोकासं करोन्तो या चेसा पुग्गलवादे ताव चतूसु पञ्हेसु द्विन्नं पञ्चकानं वसेन अट्ठमुखा वादयुत्ति, तं आदिं कत्वा सब्बकथामग्गेसु असम्पुण्णभाणवारमत्ताय तन्तिया मातिकं ठपेसि। अथावसेसं अभिधम्मकथं वित्थारनयेनेव कथेत्वा वुत्थवस्सो सुवण्णरजतसोपानमज्झे मणिमयेन सोपानेन देवलोकतो सङ्कस्सनगरे ओरुय्ह सत्तहितं सम्पादेन्तो यावतायुकं ठत्वा अनुपादिसेसाय निब्बानधातुया परिनिब्बायि।</description>
    </item>
    
    <item>
      <title>०७-१२. पच्चनीयपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07-12_pachchanIyapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07-12_pachchanIyapaTThAnavaNNanA/</guid>
      <description>७-१२. पच्चनीयपट्ठानवण्णना
१. इदानि कुसलादीनं पदानं पटिक्खेपवसेन धम्मानं पच्चनीयताय लद्धनामं पच्चनीयपट्ठानं दस्सेतुं नकुसलं धम्मं पटिच्च नकुसलो धम्मो उप्पज्जति हेतुपच्चयातिआदि आरद्धम्। तत्थ नकुसलं धम्मं पटिच्चाति कुसलस्स पच्चयभावं वारेति। नकुसलो धम्मो उप्पज्जतीति कुसलस्स उप्पत्तिं वारेति, तस्मा ‘‘अकुसलाब्याकतं एकं खन्धं पटिच्च अकुसलाब्याकता तयो खन्धा चित्तसमुट्ठानञ्च रूप’’न्ति एवमादिना नयेनेत्थ पञ्हं विस्सज्जितब्बम्। तस्मिं तस्मिं पच्चये लद्धगणना पन पाळियं वुत्तायेव। येपि वारा सदिसविस्सज्जना, तेपि तत्थेव दस्सिता। तस्मा सब्बमेत्थ हेट्ठा वुत्तनयानुसारेन पाळिं उपपरिक्खित्वा वेदितब्बम्। यथा चेत्थ, एवं दुकपट्ठाने, दुकतिकपट्ठाने, तिकदुकपट्ठाने तिकतिकपट्ठाने, दुकदुकपट्ठाने च।</description>
    </item>
    
    <item>
      <title>०७. अनुसययमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_anusayayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_anusayayamakam/</guid>
      <description>७. अनुसययमकम्
परिच्छेदपरिच्छिन्नुद्देसवारवण्णना १. इदानि तेसञ्ञेव मूलयमके देसितानं कुसलादिधम्मानं लब्भमानवसेन एकदेसं सङ्गण्हित्वा सङ्खारयमकानन्तरं देसितस्स अनुसययमकस्स अत्थवण्णना होति। तत्थ पाळिववत्थानं ताव वेदितब्बं – इमस्मिञ्हि अनुसययमके खन्धयमकादीसु विय देसनं अकत्वा अञ्ञेन नयेन पाळिदेसना कता। कथं? पठमं ताव परिच्छेदतो, उद्देसतो, उप्पत्तिट्ठानतोति तीहाकारेहि अनुसये गहापेतुं परिच्छेदवारो, परिच्छिन्नुद्देसवारो, उप्पत्तिट्ठानवारोति, तयो वारा देसिता। ततो सत्तन्नं महावारानं वसेन अनुसये योजेत्वा यमकदेसना कता। तत्थ सत्तानुसयाति अयं ‘‘सत्तेव, न ततो उद्धं, न हेट्ठा’’ति गणनपरिच्छेदेन परिच्छिन्दित्वा अनुसयानं देसितत्ता परिच्छेदवारो नाम। कामरागानुसयो…पे॰… अविज्जानुसयोति अयं परिच्छेदवारेन परिच्छिन्नानं नाममत्तं उद्दिसित्वा ‘‘इमे नाम ते’’ति देसितत्ता परिच्छिन्नुद्देसवारो नाम। कत्थ कामरागानुसयो अनुसेति…पे॰… एत्थ अविज्जानुसयो अनुसेतीति अयं ‘‘इमेसु नाम ठानेसु इमे अनुसया अनुसेन्ति’’ति एवं तेसंयेव उप्पत्तिट्ठानस्स देसितत्ता उप्पत्तिट्ठानवारो नाम।</description>
    </item>
    
    <item>
      <title>०७. एकच्चंअत्थीतिकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_ekachchaMatthItikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_ekachchaMatthItikathA/</guid>
      <description>७. एकच्चंअत्थीतिकथा
१. अतीतादिएकच्चकथावण्णना २९९. इदानि एकच्चं अत्थीति कथा होति। तत्थ ये ‘‘एकच्चं अतीतं अत्थी’’ति मञ्ञन्ति, सेय्यथापि कस्सपिका; तेसं लद्धिभिन्दनत्थं अतीतं अत्थीति पुच्छा सकवादिस्स, एकच्चं अत्थीति विस्सज्जनं परवादिस्स। अयञ्हि अधिप्पायो – अविपक्कविपाकं अत्थि, विपक्कविपाकं नत्थीति। एकच्चं निरुद्धन्ति अनुयोगो सकवादिस्स। तस्सत्थो – यदि ते अतीतं एकच्चं अत्थि एकच्चं नत्थि, एवं सन्ते एकच्चं अतीतं निरुद्धं, एकच्चं अतीतं अनिरुद्धं, तथेव ठितन्ति आपज्जति। विगतन्तिआदीसुपि एसेव नयो।
अविपक्कविपाकधम्मा एकच्चेति इदं यस्मा येसं सो अविपक्कविपाकानं अत्थितं इच्छति, तेपि अतीतायेव। तस्मा यथा ते अतीतं एकच्चं अत्थि, किं तथा अविपक्कविपाकापि धम्मा एकच्चे अत्थी एकच्चे नत्थीति चोदेतुं वुत्तम्। विपक्कविपाकाति इदं येसं सो नत्थितं इच्छति, तेसं वसेन चोदेतुं वुत्तम्। अविपाकाति इदं अब्याकतानं वसेन चोदेतुं वुत्तम्। इति इमेसं तिण्णं रासीनं वसेन सब्बेसु अनुलोमपटिलोमेसु पटिञ्ञा च पटिक्खेपो च वेदितब्बा। अतीता एकदेसं विपक्कविपाका, एकदेसं अविपक्कविपाकाति विप्पकतविपाका वुच्चन्ति। येन हि कम्मेन पटिसन्धि निब्बत्तिता, भवङ्गम्पि चुतिपि तस्सेव विपाको। तस्मा पटिसन्धितो याव चुति, ताव तं विप्पकतविपाकं नाम होति। तथारूपे धम्मे सन्धायेतं वुत्तम्।</description>
    </item>
    
    <item>
      <title>०७. सत्तमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_sattamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/07_sattamavaggo/</guid>
      <description>७. सत्तमवग्गो
१. सङ्गहितकथावण्णना ४७१-४७२. इदानि सङ्गहितकथा नाम होति। तत्थ यस्मा दामादीहि बलिबद्दादयो विय केचि धम्मा केहिचि धम्मेहि सङ्गहिता नाम नत्थि, तस्मा ‘‘नत्थि केचि धम्मा केहिचि धम्मेहि सङ्गहिता, एवं सन्ते एकविधेन रूपसङ्गहोतिआदि निरत्थक’’न्ति येसं लद्धि, सेय्यथापि राजगिरिकानञ्चेव सिद्धत्थिकानञ्च; ते सन्धाय अञ्ञेनत्थेन सङ्गहभावं दस्सेतुं पुच्छा सकवादिस्स, अत्तनो लद्धिवसेन पटिञ्ञा इतरस्स। इदानि येनत्थेन सङ्गहो लब्भति, तं दस्सेतुं ननु अत्थि केचि धम्मातिआदि आरद्धम्। तं सब्बं हेट्ठा वुत्तनयत्ता उत्तानत्थमेव। या पनेसा परवादिना लद्धिपतिट्ठापनत्थं यथा दामेन वातिआदिका उपमा आहटा, सकवादिना तं अनभिनन्दित्वा अप्पटिक्कोसित्वा ‘‘हञ्चि दामेन वा’’ति तस्स लद्धि भिन्नाति वेदितब्बा। अयञ्हेत्थ अत्थो – यदि ते दामादीहि बलिबद्दादयो सङ्गहिता नाम, अत्थि केचि धम्मा केहिचि धम्मेहि सङ्गहिताति।</description>
    </item>
    
    <item>
      <title>०८. अट्ठमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/08_aTThamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/08_aTThamavaggo/</guid>
      <description>८. अट्ठमवग्गो
१. छगतिकथावण्णना ५०३-५०४. इदानि छगतिकथा नाम होति। तत्थ असुरकायेन सद्धिं छगतियोति येसं लद्धि, सेय्यथापि अन्धकानञ्चेव उत्तरापथकानञ्च; ते सन्धाय पुच्छा सकवादिस्स, पटिञ्ञा इतरस्स। अथ नं सकवादी ‘‘पञ्च खो पनिमा, सारिपुत्त, गतियो’’ति (म॰ नि॰ १.१५३) लोमहंसनपरियाये परिच्छिन्नानं गतीनं वसेन चोदेतुं ननु पञ्च गतियोतिआदिमाह। इतरो सुत्तविरोधभयेन पटिजानाति। कस्मा पन सकवादी छ गतियो न सम्पटिच्छति, ननु ‘‘चतूहापायेहि च विप्पमुत्तो’’ति एत्थ असुरकायोपि गहितोति। सच्चं गहितो, न पनेसा गति। कस्मा? विसुं अभावतो। असुरकायस्मिञ्हि कालकञ्चिका असुरा पेतगतिया सङ्गहिता , वेपचित्तिपरिसा देवगतिया, असुरकायोति विसुं एका गति नाम नत्थि।</description>
    </item>
    
    <item>
      <title>०८. चित्तयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/08_chittayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/08_chittayamakam/</guid>
      <description>८. चित्तयमकम्
उद्देसवारवण्णना १-६२. इदानि तेसञ्ञेव मूलयमके देसितानं कुसलादिधम्मानं लब्भमानवसेन एकदेसमेव सङ्गण्हित्वा अनुसययमकानन्तरं देसितस्स चित्तयमकस्स अत्थवण्णना होति। तत्थ पाळिववत्थानं ताव वेदितब्बम्। इमस्मिञ्हि चित्तयमके मातिकाठपनं, ठपितमातिकाय विस्सज्जनन्ति द्वे वारा होन्ति। तत्थ मातिकाठपने पुग्गलवारो, धम्मवारो, पुग्गलधम्मवारोति आदितोव तयो सुद्धिकमहावारा होन्ति।
तत्थ ‘‘यस्स चित्तं उप्पज्जति, न निरुज्झती’’ति एवं पुग्गलवसेन चित्तस्स उप्पज्जननिरुज्झनादिभेदं दीपेन्तो गतो पुग्गलवारो नाम। ‘‘यं चित्तं उप्पज्जति, न निरुज्झती’’ति एवं धम्मवसेनेव चित्तस्स उप्पज्जननिरुज्झनादिभेदं दीपेन्तो गतो धम्मवारो नाम। ‘‘यस्स यं चित्तं उप्पज्जति, न निरुज्झती’’ति एवं उभयवसेन चित्तस्स उप्पज्जननिरुज्झनादिभेदं दीपेन्तो गतो पुग्गलधम्मवारो नाम। ततो ‘‘यस्स सरागं चित्त’’न्ति सोळसन्नं पदानं वसेन अपरे सरागादिपदविसेसिता सोळस पुग्गलवारा, सोळस धम्मवारा, सोळस पुग्गलधम्मवाराति अट्ठचत्तालीसं मिस्सकवारा होन्ति। ते सरागादिपदमत्तं दस्सेत्वा सङ्खित्ता। ततो ‘‘यस्स कुसलं चित्त’’न्तिआदिना नयेन छसट्ठिद्विसतसङ्खानं अभिधम्ममातिकापदानं वसेन अपरे कुसलादिपदविसेसिता छसट्ठिद्विसतपुग्गलवारा, छसट्ठिद्विसतधम्मवारा छसट्ठिद्विसतपुग्गलधम्मवाराति अट्ठनवुतिसत्तसता मिस्सकवारा होन्ति। तेपि कुसलादिपदमत्तं दस्सेत्वा सङ्खित्तायेव। यानिपेत्थ सनिदस्सनादीनि पदानि चित्तेन सद्धिं न युज्जन्ति, तानि मोघपुच्छावसेन ठपितानि।</description>
    </item>
    
    <item>
      <title>०८. सतिपट्ठानकथावण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/08_satipaTThAnakathAvaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/08_satipaTThAnakathAvaNNanA/</guid>
      <description>८. सतिपट्ठानकथावण्णना
३०१. इदानि सतिपट्ठानकथा होति। ‘‘तत्थ – चतुन्नं, भिक्खवे, सतिपट्ठानानं समुदयञ्च अत्थङ्गमञ्च देसेस्सामी’’ति (सं॰ नि॰ ५.४०८) सतिपट्ठानसंयुत्ते वुत्तनयेनेव येसं कायादयो सतिया आरम्मणधम्मे गहेत्वा ‘‘सब्बे धम्मा सतिपट्ठाना’’ति लद्धि, सेय्यथापि एतरहि अन्धकानम्। अन्धका नाम पुब्बसेलिया, अपरसेलिया, राजगिरिया, सिद्धत्थिकाति इमे पच्छा उप्पन्ननिकाया। तेसं लद्धिविवेचनत्थं पुच्छा सकवादिस्स, पटिञ्ञा परवादिस्स। तत्थ यस्मा ‘‘पतिट्ठाति एतेसूति पट्ठाना । का पतिट्ठाति? सति। सतिया पट्ठाना सतिपट्ठाना’’ति इमिना अत्थेन सतिगोचरापि सतिपट्ठाना। ‘‘पतिट्ठहन्तीति पट्ठाना। का पतिट्ठहन्ति? सतियो। सतियोव पट्ठाना सतिपट्ठाना’’ति इमिना अत्थेन सतियोव सतिपट्ठाना। तस्मा द्वेपि वादा परियायेन युज्जन्ति। ये पन तं परियायं पहाय एकन्तेनेव ‘‘सब्बे धम्मा सतिपट्ठाना’’ति वदन्ति, ते सन्धाय पुच्छा सकवादिस्स, आरम्मणवसेन पटिञ्ञा परवादिस्स। सब्बे धम्मा सतीति अनुयुत्तस्स पन सब्बेसं सतिसभावाभावतो पटिक्खेपो तस्सेव। तत्थ खयगामीतिआदीनि मग्गविसेसनानि। एकायनमग्गो हि किलेसानं खयभूतं निब्बानं गच्छतीति खयगामी। चत्तारि सच्चानि बुज्झन्तो गच्छतीति बोधगामी। वट्टं अपचिनन्तो गच्छतीति अपचयगामी। एवमेतेहि पदेहि ‘‘किं ते सब्बे धम्मा एवरूपो ते एकायनो मग्गो होती’’ति पुच्छति। अनासवा असंयोजनियातिआदीनिपि लोकुत्तरभावं पुच्छनत्थाय वुत्तानि। बुद्धानुस्सतीतिआदीनि पभेदपुच्छावसेन वुत्तानि।</description>
    </item>
    
    <item>
      <title>०९. धम्मयमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/09_dhammayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/09_dhammayamakam/</guid>
      <description>९. धम्मयमकम्
१. पण्णत्तिउद्देसवारवण्णना १-१६. इदानि तेसञ्ञेव मूलयमके देसितानं कुसलादिधम्मानं मातिकं ठपेत्वा चित्तयमकानन्तरं देसितस्स धम्मयमकस्स वण्णना होति। तत्थ खन्धयमके वुत्तनयेनेव पाळिववत्थानं वेदितब्बम्। यथा हि तत्थ पण्णत्तिवारादयो तयो महावारा, अवसेसा अन्तरवारा च होन्ति, तथा इधापि। ‘‘यो कुसलं धम्मं भावेति, सो अकुसलं धम्मं पजहती’’ति आगतत्ता पनेत्थ परिञ्ञावारो, भावनावारो नामाति वेदितब्बो। तत्थ यस्मा अब्याकतो धम्मो नेव भावेतब्बो, न पहातब्बो, तस्मा तं पदमेव न उद्धटम्। पण्णत्तिवारे पनेत्थ तिण्णं कुसलादिधम्मानं वसेन पदसोधनवारो, पदसोधनमूलचक्कवारो, सुद्धधम्मवारो, सुद्धधम्ममूलचक्कवारोति इमेसु चतूसु वारेसु यमकगणना वेदितब्बा।</description>
    </item>
    
    <item>
      <title>०९. नवमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/09_navamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/09_navamavaggo/</guid>
      <description>९. नवमवग्गो
१. आनिसंसदस्सावीकथावण्णना ५४७. इदानि आनिसंसदस्सावीकथा नाम होति। तत्थ सकसमये सङ्खारे आदीनवतो निब्बानञ्च आनिसंसतो पस्सन्तस्स संयोजनप्पहानं होतीति निच्छयो। येसं पन तेसु द्वीसुपि एकंसिकवादं गहेत्वा ‘‘आनिसंसदस्साविनोव संयोजनप्पहानं होती’’ति लद्धि, सेय्यथापि अन्धकानं; ते सन्धाय पुच्छा सकवादिस्स, पटिञ्ञा इतरस्स। अथस्स ‘‘एकंसिकवादो तया गहितो, आदीनवोपि दट्ठब्बोयेवा’’ति विभागदस्सनत्थं सकवादी सङ्खारेतिआदिमाह।
सङ्खारे च अनिच्चतो मनसिकरोति, निब्बाने च आनिसंसदस्सावी होतीति पञ्हस्मिं अयमधिप्पायो – आनिसंसदस्साविस्स संयोजनानं पहानं होतीति तेसं लद्धि। ननु सङ्खारे अनिच्चतो मनसिकरोतो संयोजना पहीयन्तीति च पुट्ठो आमन्ताति पटिजानाति। तेन ते सङ्खारे च अनिच्चतो मनसिकरोति, निब्बाने च आनिसंसदस्सावी होतीति इदं आपज्जति, किं सम्पटिच्छसि एतन्ति। ततो परवादी एकचित्तक्खणं सन्धाय पटिक्खिपति, दुतियं पुट्ठो नानाचित्तवसेन पटिजानाति। सकवादी पनस्स अधिप्पायं मद्दित्वा अनिच्चमनसिकारस्स आनिसंसदस्साविताय च एकतो पटिञ्ञातत्ता द्विन्नं फस्सानं द्विन्नं चित्तानं समोधानं होतीति पुच्छति। इतरो द्विन्नं समोधानं अपस्सन्तो पटिक्खिपति। दुक्खतोतिआदिपञ्हेसुपि एसेव नयो। किं पनेत्थ सन्निट्ठानं, किं अनिच्चादितो मनसिकरोतो संयोजना पहीयन्ति, उदाहु निब्बाने आनिसंसदस्साविस्स, उदाहु द्वेपि एकतो करोन्तस्साति। यदि ताव अनिच्चादितो मनसिकरोतो पहानं भवेय्य, विपस्सनाचित्तेनेव भवेय्य। अथ आनिसंसदस्साविनो, अनुस्सववसेन निब्बाने आनिसंसं पस्सन्तस्स विपस्सनाचित्तेनेव भवेय्य, अथ द्वेपि एकतो करोन्तस्स भवेय्य, द्विन्नं फस्सादीनं समोधानं भवेय्य। यस्मा पन अरियमग्गक्खणे अनिच्चादिमनसिकारस्स किच्चं निप्फत्तिं गच्छति पुन निच्चतोतिआदिगहणस्स अनुप्पत्तिधम्मभावतो, निब्बाने च पच्चक्खतोव आनिसंसदस्सनं इज्झति, तस्मा किच्चनिप्फत्तिवसेन अनिच्चादितो मनसिकरोतो आरम्मणं कत्वा पवत्तिवसेन च निब्बाने आनिसंसदस्साविस्स संयोजनानं पहानं होतीति वेदितब्बम्।</description>
    </item>
    
    <item>
      <title>०९. हेवत्थिकथावण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/09_hevatthikathAvaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/09_hevatthikathAvaNNanA/</guid>
      <description>९. हेवत्थिकथावण्णना
३०४. इदानि हेवत्थिकथा नाम होति। तत्थ येसं ‘‘सब्बेपि अतीतादिभेदा धम्मा रूपादिवसेन अत्थि, अतीतं अनागतपच्चुप्पन्नवसेन, अनागतपच्चुप्पन्नानि वा अतीतादिवसेन नत्थि; तस्मा सब्बमेविदं एवं अत्थि एवं नत्थी’’ति लद्धि, सेय्यथापि एतरहि वुत्तप्पभेदानं अन्धकानं; ते सन्धाय अतीतं अत्थीति पुच्छा सकवादिस्स। हेवत्थि हेव नत्थीति विस्सज्जनं परवादिस्स। तत्थ हेवाति एवम्। अथ नं सकवादी ‘‘यदि अतीतोव एवं अत्थि, एवं नत्थीति लद्धि, एवं सन्ते सोयेव अत्थि, सोयेव नत्थि नामा’’ति पुच्छन्तो सेवत्थि, सेव नत्थीति आह। इतरो तेनेव सभावेन अत्थितं, तेनेव नत्थितं सन्धाय पटिक्खिपति। दुतियं पुट्ठो सकभावेनेव अत्थितं, परभावेनेव नत्थितं सन्धाय पटिजानाति। ततो परं अत्थट्ठो नत्थट्ठोति अत्थिसभावो नत्थिसभावो नाम होतीति पुच्छति। इमिनावुपायेन सब्बवारेसु अत्थो वेदितब्बो। परियोसाने पन ‘‘तेन हि अतीतं हेवत्थि, हेव नत्थी’’ति च ‘‘तेन हि रूपं हेवत्थि, हेव नत्थी’’ति चातिआदीनि वत्वा किञ्चापि परवादिना लद्धि पतिट्ठापिता, अयोनिसो पतिट्ठापितत्ता पनेसा अप्पतिट्ठापितायेवाति।</description>
    </item>
    
    <item>
      <title>१०. इन्द्रिययमकम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/10_indriyayamakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/10_indriyayamakam/</guid>
      <description>१०. इन्द्रिययमकम्
इदानि तेसञ्ञेव मूलयमके देसितानं कुसलादिधम्मानं लब्भमानवसेन एकदेसं संगण्हित्वा धम्मयमकानन्तरं देसितस्स इन्द्रिययमकस्स वण्णना होति। तत्थ खन्धयमकादीसु वुत्तनयेनेव पाळिववत्थानं वेदितब्बम्। इधापि हि पण्णत्तिवारादयो तयो महावारा अवसेसा अन्तरवारा च सद्धिं कालप्पभेदादीहि खन्धयमकादीसु आगतसदिसाव। इन्द्रियानं पन बहुताय धातुयमकतोपि बहुतरानि यमकानि होन्ति। यथा पन हेट्ठा पुग्गलवारादीसु चक्खायतनचक्खुधातुमूलके नये चक्खायतनचक्खुधातूहि सद्धिं जिव्हायतनकायायतनानि न योजितानि। जिव्हायतनकायायतनमूलकानि च यमकानेव न गहितानि, तथा इधापि चक्खुन्द्रियमूलके नये जिव्हिन्द्रियकायिन्द्रियानि न योजितानि, जिव्हिन्द्रियकायिन्द्रियमूलकानि च यमकानेव न गहितानि। तेसं अग्गहणे कारणं तत्थ वुत्तनयेनेव वेदितब्बम्। मनिन्द्रियं पन यथा चक्खुन्द्रियादिमूलकेहि तथेव इत्थिन्द्रियादिमूलकेहिपि सद्धिं यस्मा योजनं गच्छति, तस्मा निक्खित्तपटिपाटिया अयोजेत्वा सब्बेहिपि चक्खुन्द्रियमूलकादीहि सद्धिं परियोसाने योजितन्ति वेदितब्बम्। चक्खुन्द्रियेन सद्धिं इत्थिन्द्रियपुरिसिन्द्रियजीवितिन्द्रियानि योजितानि सुखिन्द्रियदुक्खिन्द्रियदोमनस्सिन्द्रियानि पटिसन्धियं नत्थीति न गहितानि। सोमनस्सिन्द्रियउपेक्खिन्द्रियानि पटिसन्धियं उप्पत्तिसब्भावतो गहितानि। तथा सद्धिन्द्रियादीनि पञ्च। लोकुत्तरानि तीणि पटिसन्धियं अभावेनेव न गहितानि। इति यानि गहितानि, तेसं वसेनेत्थ चक्खुन्द्रियमूलके नये यमकगणना वेदितब्बा। यथा चेत्थ, एवं सब्बत्थ। यानि पन न गहितानि, तेसं वसेन यमकानि न गणेतब्बानि। गणेन्तेन वा मोघपुच्छावसेन गणेतब्बानीति एवं ताव सब्बवारेसु पाळिववत्थानमेव वेदितब्बम्।</description>
    </item>
    
    <item>
      <title>१०. दसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/10_dasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/10_dasamavaggo/</guid>
      <description>१०. दसमवग्गो
१. निरोधकथावण्णना ५७१-५७२. इदानि निरोधकथा नाम होति। तत्थ येसं ‘‘उपपत्तेसियन्ति सङ्खं गतस्स भवङ्गचित्तस्स भङ्गक्खणेन सहेव किरियाति सङ्खं गता कुसला वा अकुसला वा चत्तारो खन्धा चित्तसमुट्ठानरूपञ्चाति पञ्चक्खन्धा उप्पज्जन्ति। तेसु हि अनुप्पन्नेसु भवङ्गे निरुद्धे सन्ततिविच्छेदो भवेय्या’’ति लद्धि, सेय्यथापि अन्धकानं; ते सन्धाय उपपत्तेसियेति पुच्छा सकवादिस्स, पटिञ्ञा इतरस्स। तत्थ उपपत्तेसियेति चतूसुपि पदेसु बहुवचनभुम्मत्थे एकवचनभुम्मम्। उपपत्तेसियेसु पञ्चसु खन्धेसु अनिरुद्धेसूति अयञ्हेत्थ अत्थो। दसन्नन्ति उपपत्तेसियखन्धानञ्च किरियखन्धानञ्च वसेन वुत्तम्। तत्थ पठमपञ्हे खन्धलक्खणवसेन किरियवसेन च पञ्चेव नाम ते खन्धाति पटिक्खिपति। दुतियपञ्हे पुरिमपच्छिमवसेन उपपत्तेसियकिरियवसेन च नानत्तं सन्धाय पटिजानाति। द्विन्नं पन फस्सानं चित्तानञ्च समोधानं पुट्ठो सुत्तलेसाभावेन पटिक्खिपति।</description>
    </item>
    
    <item>
      <title>११. एकादसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/11_ekAdasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/11_ekAdasamavaggo/</guid>
      <description>११. एकादसमवग्गो
१-३. तिस्सोपि अनुसयकथावण्णना ६०५-६१३. इदानि अनुसया अब्याकता, अहेतुका, चित्तविप्पयुत्ताति तिस्सोपि अनुसयकथा नाम होन्ति। तत्थ यस्मा पुथुज्जनो कुसलाब्याकते चित्ते वत्तमाने ‘‘सानुसयो’’ति वत्तब्बो, यो चस्स तस्मिं खणे हेतु, न तेन हेतुना अनुसया सहेतुका, न तेन चित्तेन सम्पयुत्ता, तस्मा ‘‘ते अब्याकता, अहेतुका, चित्तविप्पयुत्ता’’ति येसं लद्धि, सेय्यथापि महासंघिकानञ्चेव सम्मितियानञ्च; ते सन्धाय तीसुपि कथासु पुच्छा सकवादिस्स, पटिञ्ञा इतरस्स। सेसं हेट्ठा वुत्तनयत्ता सक्का पाळिमग्गेनेव जानितुन्ति, तस्मा न वित्थारितन्ति।
तिस्सोपि अनुसयकथावण्णना।
४. ञाणकथावण्णना ६१४-६१५. इदानि ञाणकथा नाम होति। तत्थ मग्गञाणेन अञ्ञाणे विगतेपि पुन चक्खुविञ्ञाणादिवसेन ञाणविप्पयुत्तचित्ते वत्तमाने यस्मा तं मग्गचित्तं न पवत्तति, तस्मा ‘‘न वत्तब्बं ञाणी’’ति येसं लद्धि, सेय्यथापि महासंघिकानं; ते सन्धाय पुच्छा सकवादिस्स, पटिञ्ञा इतरस्स। अथ नं ‘‘यदि अञ्ञाणे विगते ‘ञाणी’ति पञ्ञत्ति न सिया, रागादीसु विगतेसु वीतरागादिपञ्ञत्तिपि न सियाति पुग्गलपञ्ञत्तियं अकोविदोसी’’ति चोदेतुं रागे विगतेतिआदिमाह। इतरो तेसु विगतेसु सरागादिभावे युत्तिं अपस्सन्तो पटिक्खिपति। परियोसाने यस्मा ञाणपटिलाभेन सो ञाणीति वत्तब्बतं अरहति, तस्मा न हेवन्ति पटिक्खेपो सकवादिस्साति।</description>
    </item>
    
    <item>
      <title>१२. द्वादसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/12_dvAdasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/12_dvAdasamavaggo/</guid>
      <description>१२. द्वादसमवग्गो
१. संवरो कम्मन्तिकथावण्णना ६३०-६३२. इदानि संवरो कम्मन्तिकथा नाम होति। तत्थ ‘‘चक्खुना रूपं दिस्वा निमित्तग्गाही होति, न निमित्तग्गाही होती’’ति सुत्तं निस्साय ‘‘संवरोपि असंवरोपि कम्म’’न्ति येसं लद्धि, सेय्यथापि महासंघिकानं; ते सन्धाय पुच्छा सकवादिस्स, पटिञ्ञा इतरस्स।
अथ नं या सकसमये चेतना ‘‘कम्म’’न्ति वुत्ता यथा सा कायवचीमनोद्वारेसु पवत्तमाना कायकम्मादिनामं लभति, तथा ‘‘यदि ते संवरो कम्मं, सोपि चक्खुन्द्रियादीसु पवत्तमानो चक्खुकम्मादिनामं लभेय्या’’ति चोदेतुं चक्खुन्द्रियसंवरो चक्खुकम्मन्तिआदिमाह। इतरो तादिसं सुत्तपदं अपस्सन्तो चतूसु द्वारेसु पटिक्खिपित्वा पञ्चमे कायद्वारे पसादकायं सन्धाय पटिक्खिपति, विञ्ञत्तिकायं सन्धाय पटिजानाति। सो हि पसादकायम्पि विञ्ञत्तिकायम्पि कायिन्द्रियन्त्वेव इच्छति। मनोद्वारेपि विपाकद्वारं सन्धाय पटिक्खिपति, कम्मद्वारं सन्धाय पटिजानाति। असंवरेपि एसेव नयो। ‘‘चक्खुना रूपं दिस्वा’’ति सुत्तं तेसु द्वारेसु संवरासंवरमेव दीपेति, न तस्स कम्मभावं, तस्मा असाधकन्ति।</description>
    </item>
    
    <item>
      <title>१३-१८. अनुलोमपच्चनीयपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/13-18_anulomapachchanIyapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/13-18_anulomapachchanIyapaTThAnavaNNanA/</guid>
      <description>१३-१८. अनुलोमपच्चनीयपट्ठानवण्णना
१. इदानि कुसलादीसु धम्मेसु पच्चयधम्मं अप्पटिक्खिपित्वा पच्चयुप्पन्नस्स कुसलादिभावपटिक्खेपवसेन धम्मानं अनुलोमपच्चनीयताय लद्धनामं अनुलोमपच्चनीयपट्ठानं दस्सेतुं कुसलं धम्मं पटिच्च न कुसलो धम्मो उप्पज्जति हेतुपच्चयातिआदि आरद्धम्। तत्थ कुसलं धम्मं पटिच्चाति कुसलस्स पच्चयभावं अनुजानाति। न कुसलो धम्मो उप्पज्जतीति कुसलस्सेव उप्पत्तिं वारेति। तस्मा ‘‘कुसले खन्धे पटिच्च चित्तसमुट्ठानं रूप’’न्तिआदिना नयेन विस्सज्जनं दस्सितं, तं सब्बं पाळिं ओलोकेत्वा साधुकं सल्लक्खेतब्बम्। यम्पि येन सदिसं, यञ्च यत्थ लब्भति, यो च येसं विस्सज्जनानं येसु पच्चयेसु गणनपरिच्छेदो, सो सब्बो पाळियं दस्सितो, तस्मा पाळियेव एत्थ अत्थो। यथा चेत्थ, एवं दुकपट्ठानादीसुपीति।</description>
    </item>
    
    <item>
      <title>१३. तेरसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/13_terasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/13_terasamavaggo/</guid>
      <description>१३. तेरसमवग्गो
१. कप्पट्ठकथावण्णना ६५४-६५७. इदानि कप्पट्ठकथा नाम होति। तत्थ येसं ‘‘सङ्घं समग्गं भेत्वान, कप्पं निरयम्हि पच्चती’’ति ‘‘सकलम्पि कप्पं सङ्घभेदको निरये तिट्ठती’’ति लद्धि, सेय्यथापि राजगिरिकानं; ते सन्धाय कप्पट्ठोति पुच्छा सकवादिस्स, पटिञ्ञा इतरस्स। बुद्धो च लोकेति इदं विना बुद्धुप्पादेन सङ्घभेदस्स अभावदस्सनत्थं वुत्तम्। कप्पो च सण्ठाति सङ्घो च भिज्जतीतिआदि ‘‘यदि सो सकलं कप्पं तिट्ठति, सण्ठहनतो पट्ठाय तं कम्मं कत्वा तत्थ उप्पज्जित्वा तिट्ठेय्या’’ति दस्सेतुं वुत्तम्। अतीतन्तिआदि हेट्ठा वुत्ताधिप्पायमेव। कप्पट्ठो इद्धिमाति पञ्हे भावनामयं सन्धाय पटिक्खिपति, परसमये पनस्स जातिमयं इद्धिं इच्छन्ति, तं सन्धाय पटिजानाति। छन्दिद्धिपादोतिआदि ‘‘जातिमयाय इद्धिया इद्धिमाति लद्धिमत्तमेतं, किं तेन, यदि पनस्स इद्धि अत्थि, इमिना नयेन इद्धिपादा भाविता भवेय्यु’’न्ति चोदनत्थं वुत्तम्। आपायिको नेरयिकोति सुत्तं यं सो एकं कप्पं असीतिभागे कत्वा ततो एकभागमत्तं कालं तिट्ठेय्य, तं आयुकप्पं सन्धाय वुत्तं, तस्मा असाधकन्ति।</description>
    </item>
    
    <item>
      <title>१४. चुद्दसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/14_chuddasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/14_chuddasamavaggo/</guid>
      <description>१४. चुद्दसमवग्गो
१. कुसलाकुसलपटिसन्दहनकथावण्णना ६८६-६९०. इदानि कुसलाकुसलपटिसन्दहनकथा नाम होति। तत्थ कुसलं वा अकुसलस्स, अकुसलं वा कुसलस्स अनन्तरा उप्पज्जनकं नाम नत्थीति तेसं अञ्ञमञ्ञं पटिसन्धानं न युज्जति। ये पन यस्मा एकवत्थुस्मिञ्ञेव रज्जति विरज्जति च, तस्मा तं अञ्ञमञ्ञं पटिसन्दहतीति लद्धिं गहेत्वा ठिता, सेय्यथापि महासङ्घिका; ते सन्धाय पुच्छा सकवादिस्स; पटिञ्ञा इतरस्स। आवट्टना पणिधीति उभयं आवज्जनस्सेव नामम्। तञ्हि भवङ्गं आवट्टेतीति आवट्टना। भवङ्गारम्मणतो अञ्ञस्मिं आरम्मणे चित्तं पणिदहति ठपेतीति पणिधि। कुसलं अनावट्टेन्तस्साति यं तं अकुसलानन्तरं पटिसन्दहन्तं कुसलं उप्पज्जति, तं अनावट्टेन्तस्स उप्पज्जतीति पुच्छति। इतरो पन विना आवज्जनेन कुसलस्स उप्पत्तिं अपस्सन्तो पटिक्खिपति। कुसलं अयोनिसो मनसिकरोतोति इदं यदि अकुसलानन्तरं कुसलं उप्पज्जेय्य, अकुसलस्सेव आवज्जनेन अयोनिसो मनसिकरोतो उप्पज्जेय्याति चोदनत्थं वुत्तम्। सेसं यथापाळिमेव निय्याति। ननु यस्मिंयेव वत्थुस्मिन्ति वचनं एकारम्मणे सरागविरागुप्पत्तिं दीपेति, न कुसलाकुसलानं अनन्तरतं, तस्मा असाधकन्ति।</description>
    </item>
    
    <item>
      <title>१५. पन्नरसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/15_pannarasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/15_pannarasamavaggo/</guid>
      <description>१५. पन्नरसमवग्गो
१. पच्चयताकथावण्णना ७११-७१७. इदानि पच्चयताकथा नाम होति। तत्थ यो धम्मो हेतुपच्चयेन पच्चयो, सो येसं हेतुपच्चयेन पच्चयो, तेसञ्ञेव यस्मा आरम्मणानन्तरसमनन्तरपच्चयेन पच्चयो न होति, यो वा आरम्मणपच्चयेन पच्चयो, सो यस्मा तेसंयेव अनन्तरसमनन्तरपच्चयेन पच्चयो न होति, तस्मा पच्चयता ववत्थिताति येसं लद्धि, सेय्यथापि महासङ्घिकानं; ते सन्धाय पुच्छा सकवादिस्स, पटिञ्ञा इतरस्स। सेसमेत्थ यथापाळिमेव निय्यातीति।
पच्चयताकथावण्णना।
२. अञ्ञमञ्ञपच्चयकथावण्णना ७१८-७१९. इदानि अञ्ञमञ्ञपच्चयकथा नाम होति। तत्थ येसं समये ‘‘अविज्जापच्चया सङ्खारा’’ति अयमेव तन्ति, ‘‘सङ्खारपच्चयापि अविज्जा’’ति अयं नत्थि, तस्मा अविज्जाव सङ्खारानं पच्चयो, न पन सङ्खारा अविज्जायाति लद्धि, सेय्यथापि महासङ्घिकानं; ते सन्धाय अविज्जासङ्खारादीनं अञ्ञमञ्ञपच्चयतापि अत्थीति दस्सेतुं पुच्छा सकवादिस्स, पटिञ्ञा इतरस्स । अविज्जा सङ्खारेनाति एत्थ अपुञ्ञाभिसङ्खारोव गहितो। तस्मा सङ्खारपच्चयापि अविज्जाति एत्थ सहजातअञ्ञमञ्ञअत्थिअविगतसम्पयुत्तवसेन पच्चयता वेदितब्बा। उपादानपच्चयापि तण्हाति एत्थ ठपेत्वा कामुपादानं सेसानि तीणि उपादानानि अविज्जाय सङ्खारा विय तण्हाय पच्चया होन्तीति वेदितब्बानि। सेसं यथापाळिमेव निय्याति। जरामरणपच्चयाति पुच्छा परवादिस्स, नामरूपं विञ्ञाणपच्चयाति सकवादिस्साति।</description>
    </item>
    
    <item>
      <title>१६. सोळसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/16_soLasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/16_soLasamavaggo/</guid>
      <description>१६. सोळसमवग्गो
१. निग्गहकथावण्णना ७४३-७४४. इदानि निग्गहकथा नाम होति। तत्थ ये लोके बलप्पत्ता वसीभूता, ते यदि परस्स चित्तं निग्गण्हितुं न सक्कुणेय्युं, का तेसं बलप्पत्ति, को वसीभावो। बलप्पत्तिया पन वसीभावेन च अद्धा ते परस्स चित्तं निग्गण्हन्तीति येसं लद्धि, सेय्यथापि महासङ्घिकानं; ते सन्धाय परो परस्साति पुच्छा सकवादिस्स, पटिञ्ञा इतरस्स। तत्थ निग्गण्हातीति संकिलेसापत्तितो निवारेति। सेसमेत्थ यथापाळिमेव निय्यातीति। पग्गहकथायपि एसेव नयो।
निग्गहकथावण्णना।
३. सुखानुप्पदानकथावण्णना ७४७-७४८. इदानि सुखानुप्पदानकथा नाम होति। तत्थ ‘‘बहूनं वत नो भगवा सुखधम्मानं उपहत्ता’’ति (म॰ नि॰ २.</description>
    </item>
    
    <item>
      <title>१७. सत्तरसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/17_sattarasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/17_sattarasamavaggo/</guid>
      <description>१७. सत्तरसमवग्गो
१. अत्थि अरहतो पुञ्ञूपचयकथावण्णना ७७६-७७९. इदानि अत्थि अरहतो पुञ्ञूपचयोतिकथा नाम होति। तत्थ येसं अरहतो दानसंविभागचेतियवन्दनादीनि कम्मानि दिस्वा अत्थि अरहतो पुञ्ञूपचयोति लद्धि, सेय्यथापि अन्धकानं; ते सन्धाय पुच्छा सकवादिस्स, पटिञ्ञा इतरस्स। अथ नं ‘‘अरहा नाम पहीनपुञ्ञपापो, सो यदि पुञ्ञं करेय्य, पापम्पि करेय्या’’ति चोदेतुं अपुञ्ञूपचयोति आह। इतरो पाणातिपातादिकिरियं अपस्सन्तो पटिक्खिपति। पुञ्ञाभिसङ्खारन्तिआदीसु भवगामिकम्मं अरहतो नत्थीति पटिक्खिपति। दानं ददेय्यातिआदीसु किरियचित्तेन दानादिपवत्तिसब्भावतो सकवादी पटिजानाति। इतरो चित्तं अनादियित्वा किरियापवत्तिमत्तदस्सनेनेव लद्धिं पतिट्ठपेति। सा पन अयोनिसो पतिट्ठापितत्ता अप्पतिट्ठापिता होतीति।</description>
    </item>
    
    <item>
      <title>१८. अट्ठारसमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/18_aTThArasamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/18_aTThArasamavaggo/</guid>
      <description>१८. अट्ठारसमवग्गो
१. मनुस्सलोककथावण्णना ८०२-८०३. इदानि मनुस्सलोककथा नाम होति। तत्थ ‘‘तथागतो लोके, जातो लोके संवड्ढो, लोकं अभिभुय्य विहरति अनुपलित्तो लोकेना’’ति (सं॰ नि॰ ३.९४) सुत्तं अयोनिसो गहेत्वा ‘‘भगवा तुसितभवने निब्बत्तो तत्थेव वसति, न मनुस्सलोकं आगच्छति, निम्मितरूपमत्तकं पनेत्थ दस्सेती’’ति येसं लद्धि, सेय्यथापि एतरहि वेतुल्लकानंयेव, ते सन्धाय पुच्छा सकवादिस्स, पटिञ्ञा इतरस्स। अथ नं पुट्ठोकासेन चेव सुत्तसाधनेन च सञ्ञापेतुं ननु अत्थीतिआदिमाह। लोके जातोति परवादी तुसितपुरं सन्धाय वदति। सत्थारा पनेतं मनुस्सलोकञ्ञेव सन्धाय लोकं वुत्तम्। लोकं अभिभुय्याति परवादी मनुस्सलोकं अभिभवित्वाति दिट्ठिया वदति, सत्था पन आरम्मणलोकं अभिभवित्वा विहासि। अनुपलित्तो लोकेनाति परवादी मनुस्सलोकेन अनुपलित्ततंव सन्धाय वदति, सत्था पन लोकधम्मेसु किलेसेहि अनुपलित्तो विहासि। तस्मा असाधकमेतन्ति।</description>
    </item>
    
    <item>
      <title>१९-२४. पच्चनीयानुलोमपट्ठानवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/19-24_pachchanIyAnulomapaTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/19-24_pachchanIyAnulomapaTThAnavaNNanA/</guid>
      <description>१९-२४. पच्चनीयानुलोमपट्ठानवण्णना
१. इदानि कुसलादीसु धम्मेसु पच्चयधम्मं पटिक्खिपित्वा पच्चयुप्पन्नस्स कुसलादिभावं अप्पटिक्खेपवसेन धम्मानं पच्चनीयानुलोमताय लद्धनामं पच्चनीयानुलोमपट्ठानं दस्सेतुं नकुसलं धम्मं पटिच्च अकुसलो धम्मो उप्पज्जति हेतुपच्चयातिआदि आरद्धम्। तत्थ नकुसलं धम्मं पटिच्चाति कुसलस्स पच्चयभावं वारेति। अकुसलो धम्मो उप्पज्जतीति अकुसलस्स उप्पत्तिं अनुजानाति। नकुसलञ्हि अकुसलं अब्याकतं वा, तञ्च सहजातपच्चयं कत्वा उप्पज्जमानो कुसलो नाम नत्थि, तस्मा अकुसलाब्याकतवसेन देसना कता। तत्थ ‘‘अकुसलं एकं खन्धं पटिच्च तयो खन्धा’’ति एवं नकुसलं धम्मं पटिच्च विस्सज्जनं वेदितब्बम्। अब्याकतो धम्मो उप्पज्जति हेतुपच्चयाति अयं पन पञ्हो ‘‘विपाकाब्याकतं किरियाब्याकतं एकं खन्धं पटिच्च तयो खन्धा चित्तसमुट्ठानञ्च रूप’’न्ति विस्सज्जितोव। इति सब्बपञ्हेसु अविस्सज्जितस्स अत्थानुरूपं विस्सज्जितस्स च पाळिआगतमेव विस्सज्जनम्। एकेकस्मिञ्च तिकदुके वारप्पभेदपच्चयगणनविधानं सब्बं हेट्ठा वुत्तनयानुसारेनेव वेदितब्बम्।</description>
    </item>
    
    <item>
      <title>१९. एकूनवीसतिमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/19_ekUnavIsatimavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/19_ekUnavIsatimavaggo/</guid>
      <description>१९. एकूनवीसतिमवग्गो
१. किलेसपजहनकथावण्णना ८२८-८३१. इदानि किलेसपजहनकथा नाम होति। तत्थ ‘‘यस्मा किलेसपहानं नाम अत्थि, पहीनकिलेसस्स च अतीतापि किलेसा पहीनाव होन्ति, अनागतापि, पच्चुप्पन्नापि, तस्मा अतीतेपि किलेसे पजहति, अनागतेपि, पच्चुप्पन्नेपी’’ति येसं लद्धि, सेय्यथापि एकच्चानं उत्तरापथकानं; ते सन्धाय अतीतेतिआदिपुच्छा सकवादिस्स, पटिञ्ञा इतरस्स । सेसं यथापाळिमेव निय्याति। नत्थि किलेसे जहतीति इमस्मिं पन परवादिस्स पञ्हे यस्मा कचवरं पजहन्तस्स कचवरे छड्डनवायामो विय किलेसे पजहन्तस्स न अतीतादिभेदेसु किलेसेसु वायामो अत्थि, निब्बानारम्मणे पन अरियमग्गे पवत्तिते किलेसा अनुप्पन्नायेव नुप्पज्जन्तीति पहीना नाम होन्ति, तस्मा न हेवन्ति पटिक्खिपति। तेन हि अतीते किलेसे पजहतीतिआदि पन यस्मा ‘‘नत्थि किलेसपजहना’’ति न वत्तब्बं, तस्मा अतीतादिभेदे पजहतीति छलेन वुत्तम्।</description>
    </item>
    
    <item>
      <title>२०. वीसतिमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/20_vIsatimavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/20_vIsatimavaggo/</guid>
      <description>२०. वीसतिमवग्गो
१. असञ्चिच्चकथावण्णना ८५७-८६२. इदानि असञ्चिच्चकथा नाम होति। तत्थ ‘‘आनन्तरियवत्थूनि नाम गरूनि भारियानि, तस्मा असञ्चिच्चापि तेसु वत्थूसु विकोपितेसु आनन्तरिको होती’’ति येसं लद्धि, सेय्यथापि एकच्चानं उत्तरापथकानं; ते सन्धाय असञ्चिच्चाति पुच्छा सकवादिस्स, लद्धिवसेन पटिञ्ञा इतरस्स। अथ नं ‘‘यस्मा आनन्तरियकम्मं नाम कम्मपथप्पत्तम्। यदि च असञ्चिच्च कम्मपथभेदो सिया, अवसेसा पाणातिपातादयोपि असञ्चिच्च भवेय्यु’’न्ति चोदनत्थं असञ्चिच्चपाणं हन्त्वातिआदिमाह। इतरो तथारूपाय लद्धिया अभावेन पटिक्खिपति। सेसं यथापाळिमेव निय्याति। न वत्तब्बं मातुघातकोति पुच्छा परवादिस्स, रोगपटिकारादिकाले असञ्चिच्च घातं सन्धाय पटिञ्ञा सकवादिस्स। ननु माता जीविता वोरोपिताति पञ्हेपि असञ्चिच्च वोरोपितं सन्धाय पटिञ्ञा सकवादिस्सेव। एवं अधिप्पायं पन अग्गहेत्वा हञ्चीति लद्धिपतिट्ठापनं इतरस्स। तं अयोनिसो पतिट्ठापितत्ता अप्पतिट्ठितमेव। पितुघातकादीसुपि एसेव नयो। सङ्घभेदके पन धम्मसञ्ञिं सन्धाय सङ्घभेदो आनन्तरिकोति पुच्छा सकवादिस्स, ‘‘सङ्घं समग्गं भेत्वान, कप्पं निरयम्हि पच्चती’’ति वचनं अयोनिसो गहेत्वा पटिञ्ञा परवादिस्स। पुन सब्बेति पुट्ठो सकपक्खे धम्मसञ्ञिं सन्धाय पटिक्खिपति, परपक्खे धम्मसञ्ञिं सन्धाय पटिजानाति। धम्मसञ्ञीति पञ्हद्वयेपि एसेव नयो। ननु वुत्तं भगवताति सुत्तं एकन्तेनेव धम्मवादिस्स आनन्तरिकभावदस्सनत्थं वुत्तम्। आपायिको नेरयिकोति गाथायपि अधम्मवादीयेव अधिप्पेतो। इतरो पन अधिप्पायं अग्गहेत्वा लद्धिं पतिट्ठपेति। सा अयोनिसो पतिट्ठापितत्ता अप्पतिट्ठितायेवाति।</description>
    </item>
    
    <item>
      <title>२१. एकवीसतिमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/21_ekavIsatimavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/21_ekavIsatimavaggo/</guid>
      <description>२१. एकवीसतिमवग्गो
१. सासनकथावण्णना ८७८. इदानि सासनकथा नाम होति। तत्थ तिस्सो सङ्गीतियो सन्धाय ‘‘सासनं नवं कत’’न्ति च ‘‘अत्थि कोचि तथागतस्स सासनं नवं करोती’’ति च ‘‘लब्भा तथागतस्स सासनं नवं कातु’’न्ति च येसं लद्धि, सेय्यथापि एकच्चानं उत्तरापथकानं; ते सन्धाय तीसुपि कथासु पुच्छा सकवादिस्स, पटिञ्ञा इतरस्स। सतिपट्ठानातिआदि सासनं नाम सतिपट्ठानादयो चेव अरियधम्मा, कुसलादीनञ्च देसना। तत्थ येसं भगवता देसिता सतिपट्ठानादयो, ठपेत्वा ते अञ्ञेसं वा सतिपट्ठानादीनं करणेन अकुसलादीनं वा कुसलादिभावकरणेन सासनं नवंकतं नाम भवेय्य, किं तं एवं कतं केनचि, अत्थि वा कोचि एवं करोति, लब्भा वा एवं कातुन्ति तीसुपि पुच्छासु चोदनत्थं वुत्तम्। सेसं सब्बत्थ यथापाळिमेव निय्यातीति।</description>
    </item>
    
    <item>
      <title>२२. बावीसतिमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/22_bAvIsatimavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/22_bAvIsatimavaggo/</guid>
      <description>२२. बावीसतिमवग्गो
१. परिनिब्बानकथावण्णना ८९२. इदानि परिनिब्बानकथा नाम होति। तत्थ ‘‘यस्मा अरहा सब्बञ्ञुविसये अप्पहीनसंयोजनोव परिनिब्बायति, तस्मा अत्थि किञ्चि संयोजनं अप्पहाय परिनिब्बान’’न्ति येसं लद्धि, सेय्यथापि अन्धकानं; ते सन्धाय पुच्छा सकवादिस्स, पटिञ्ञा इतरस्स। सेसमेत्थ हेट्ठा वुत्तनयमेवाति।
परिनिब्बानकथावण्णना।
२. कुसलचित्तकथावण्णना ८९४-८९५. इदानि कुसलचित्तकथा नाम होति। तत्थ यस्मा अरहा सतिवेपुल्लप्पत्तो परिनिब्बायन्तोपि सतो सम्पजानोव परिनिब्बाति, तस्मा कुसलचित्तो परिनिब्बायतीति येसं लद्धि, सेय्यथापि अन्धकानं; ते सन्धाय पुच्छा सकवादिस्स, पटिञ्ञा इतरस्स। अथ नं यस्मा कुसलचित्तो नाम पुञ्ञाभिसङ्खाराभिसङ्खरणादिवसेन होति, तस्मा तेनत्थेन चोदेतुं अरहा पुञ्ञाभिसङ्खारन्तिआदिमाह। सेसमेत्थ यथापाळिमेव निय्याति। सतो सम्पजानोति इदं जवनक्खणे किरियसतिसम्पजञ्ञानं वसेन असम्मोहमरणदीपनत्थं वुत्तं, न कुसलचित्तदीपनत्थम्। तस्मा असाधकन्ति।</description>
    </item>
    
    <item>
      <title>२३. तेवीसतिमवग्गो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/23_tevIsatimavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/23_tevIsatimavaggo/</guid>
      <description>२३. तेवीसतिमवग्गो
१. एकाधिप्पायकथावण्णना ९०८. इदानि एकाधिप्पायकथा नाम होति। तत्थ कारुञ्ञेन वा एकेन अधिप्पायेन एकाधिप्पायो, संसारे वा एकतो भविस्सामाति इत्थिया सद्धिं बुद्धपूजादीनि कत्वा पणिधिवसेन एको अधिप्पायो अस्साति एकाधिप्पायो। एवरूपो द्विन्नम्पि जनानं एकाधिप्पायो मेथुनो धम्मो पटिसेवितब्बोति येसं लद्धि, सेय्यथापि अन्धकानञ्चेव वेतुल्लकानञ्च; ते सन्धाय पुच्छा सकवादिस्स, पटिञ्ञा इतरस्स। सेसमेत्थ यथापाळिमेव निय्यातीति।
एकाधिप्पायकथावण्णना।
२. अरहन्तवण्णकथावण्णना ९०९. इदानि अरहन्तवण्णकथा नाम होति। तत्थ इरियापथसम्पन्ने आकप्पसम्पन्ने पापभिक्खू दिस्वा ‘‘अरहन्तानं वण्णेन अमनुस्सा मेथुनं धम्मं पटिसेवन्ती’’ति येसं लद्धि, सेय्यथापि एकच्चानं उत्तरापथकानं; ते सन्धाय पुच्छा सकवादिस्स, पटिञ्ञा इतरस्स। सेसमेत्थ उत्तानत्थमेवाति।</description>
    </item>
    
    <item>
      <title>३९ यमकप्पकरण-अट्ठकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/39_yamakappakaraNa-aTThakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/39_yamakappakaraNa-aTThakathA/</guid>
      <description>यमकप्पकरण-अट्ठकथा
सङ्खेपेनेव देवानं, देवदेवो सुरालये।
कथावत्थुप्पकरणं, देसयित्वा रणञ्जहो॥
यमस्स विसयातीतो, नानायमकमण्डितम्।
अभिधम्मप्पकरणं, छट्ठं छट्ठान देसको॥
यमकं अयमावत्त-नीलामलतनूरुहो।
यं देसयि अनुप्पत्तो, तस्स संवण्णनाक्कमो।
इदानि यस्मा तस्मास्स, होति संवण्णना अयन्ति॥</description>
    </item>
    
    <item>
      <title>५० पट्ठानप्पकरण-अट्ठकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/50_paTThAnappakaraNa-aTThakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/50_paTThAnappakaraNa-aTThakathA/</guid>
      <description>पट्ठानप्पकरण-अट्ठकथा
देवातिदेवो देवानं, देवदानवपूजितो,
देसयित्वा पकरणं, यमकं सुद्धसंयमो॥
अत्थतो धम्मतो चेव, गम्भीरस्साथ तस्स यं,
अनन्तरं महावीरो, सत्तमं इसिसत्तमो॥
पट्ठानं नाम नामेन, नामरूपनिरोधनो,
देसेसि अतिगम्भीर-नयमण्डितदेसनं॥
इदानि तस्स सम्पत्तो, यस्मा संवण्णनाक्कमो,
तस्मा नं वण्णयिस्सामि, तं सुणाथ समाहिताति॥</description>
    </item>
    
    <item>
      <title>५१ पच्चयुद्देसवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/51_pachchayuddesavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/51_pachchayuddesavaNNanA/</guid>
      <description>पच्चयुद्देसवण्णना
सम्मासम्बुद्धेन हि अनुलोमपट्ठाने द्वावीसति तिके निस्साय तिकपट्ठानं नाम निद्दिट्ठं, सतं दुके निस्साय दुकपट्ठानं नाम निद्दिट्ठम्। ततो परं द्वावीसति तिके गहेत्वा दुकसते पक्खिपित्वा दुकतिकपट्ठानं नाम दस्सितम्। ततो परं दुकसतं गहेत्वा द्वावीसतिया तिकेसु पक्खिपित्वा तिकदुकपट्ठानं नाम दस्सितम्। तिके पन तिकेसुयेव पक्खिपित्वा तिकतिकपट्ठानं नाम दस्सितम्। दुके च दुकेसुयेव पक्खिपित्वा दुकदुकपट्ठानं नाम दस्सितम्। एवं –
तिकञ्च पट्ठानवरं दुकुत्तमं,
दुकं तिकञ्चेव तिकं दुकञ्च।
तिकं तिकञ्चेव दुकं दुकञ्च,
छ अनुलोमम्हि नया सुगम्भीराति॥
पच्चनीयपट्ठानेपि द्वावीसति तिके निस्साय तिकपट्ठानं नाम। दुकसतं निस्साय दुकपट्ठानं नाम। द्वावीसति तिके दुकसते पक्खिपित्वा दुकतिकपट्ठानं नाम। दुकसतं द्वावीसतिया तिकेसु पक्खिपित्वा तिकदुकपट्ठानं नाम। तिके तिकेसुयेव पक्खिपित्वा तिकतिकपट्ठानं नाम। दुके दुकेसुयेव पक्खिपित्वा दुकदुकपट्ठानं नामाति एवं पच्चनीयेपि छहि नयेहि पट्ठानं निद्दिट्ठम्। तेन वुत्तं –</description>
    </item>
    
    <item>
      <title>५२ पच्चयनिद्देसो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/52_pachchayaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/03_panchapakaraNa-aTThakathA/52_pachchayaniddeso/</guid>
      <description>पच्चयनिद्देसो
१. हेतुपच्चयनिद्देसवण्णना
१. इदानि सब्बेपि ते पच्चये उद्दिट्ठपटिपाटिया निद्दिसित्वा दस्सेतुं हेतुपच्चयोति हेतू हेतुसम्पयुत्तकानं धम्मानं तंसमुट्ठानानञ्च रूपानं हेतुपच्चयेन पच्चयोतिआदिमाह। तत्थ हेतुपच्चयोति चतुवीसतिया पच्चयेसु निक्खित्तपटिपाटिया सब्बपठमं भाजेतब्बस्स पदुद्धारो। सेसपच्चयेसुपि इमिनाव नयेन पठमं भाजेतब्बपदं उद्धरित्वा विस्सज्जनं कतन्ति वेदितब्बम्। अयं पनेत्थ सम्बन्धो – यो पच्चयुद्देसे हेतुपच्चयोति उद्दिट्ठो, सो निद्देसतो ‘‘हेतू हेतुसम्पयुत्तकानं धम्मानं तंसमुट्ठानानञ्च रूपानं हेतुपच्चयेन पच्चयो’’ति एवं वेदितब्बो । इमिना उपायेन सब्बपच्चयेसु भाजेतब्बस्स पदस्स विस्सज्जनेन सद्धिं सम्बन्धो वेदितब्बो।
इदानि हेतू हेतुसम्पयुत्तकानन्ति एत्थ ‘‘हेतुसम्पयुत्तकान’’न्ति अवत्वा ‘‘हेतू हेतुसम्पयुत्तकान’’न्ति कस्मा वुत्तन्ति?</description>
    </item>
    
  </channel>
</rss>