<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ धम्मसङ्गणि-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/</link>
    <description>Recent content in &#43;०१ धम्मसङ्गणि-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/index.xml" rel="self" type="application/rss+xml" />
    
    
    <item>
      <title>० अट्ठसालिनी नाम धम्मसङ्गणी-अट्ठकथा</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/0_aTThasAlinI_nAma_dhammasangaNI-aTThakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/0_aTThasAlinI_nAma_dhammasangaNI-aTThakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
अभिधम्मपिटके
अट्ठसालिनी नाम धम्मसङ्गणी-अट्ठकथा
गन्थारम्भकथा
करुणा विय सत्तेसु, पञ्ञा यस्स महेसिनो।
ञेय्यधम्मेसु सब्बेसु, पवत्तित्थ यथारुचि॥
दयाय ताय सत्तेसु, समुस्साहितमानसो।
पाटिहीरावसानम्हि, वसन्तो तिदसालये॥
पारिच्छत्तकमूलम्हि, पण्डुकम्बलनामके।
सिलासने सन्निसिन्नो, आदिच्चोव युगन्धरे॥
चक्कवाळसहस्सेहि, दसहागम्म सब्बसो।
सन्निसिन्नेन देवानं, गणेन परिवारितो॥
मातरं पमुखं कत्वा, तस्सा पञ्ञाय तेजसा।
अभिधम्मकथामग्गं, देवानं सम्पवत्तयि॥
तस्स पादे नमस्सित्वा, सम्बुद्धस्स सिरीमतो।
सद्धम्मञ्चस्स पूजेत्वा, कत्वा सङ्घस्स चञ्जलिं॥
निपच्चकारस्सेतस्स, कतस्स रतनत्तये।
आनुभावेन सोसेत्वा, अन्तराये असेसतो॥
विसुद्धाचारसीलेन, निपुणामलबुद्धिना।
भिक्खुना बुद्धघोसेन, सक्कच्चं अभियाचितो॥</description>
    </item>
    
    <item>
      <title>०१. चित्तुप्पादकण्डो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/01_chittuppAdakaNDo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/01_chittuppAdakaNDo/</guid>
      <description>१. चित्तुप्पादकण्डो</description>
    </item>
    
    <item>
      <title>०२. रूपकण्डो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/02_rUpakaNDo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/02_rUpakaNDo/</guid>
      <description>२. रूपकण्डो
उद्देसवण्णना
इदानि रूपकण्डं भाजेत्वा दस्सेतुं पुन कतमे धम्मा अब्याकतातिआदि आरद्धम्। तत्थ किञ्चापि हेट्ठा चित्तुप्पादकण्डे विपाकाब्याकतञ्चेव किरियाब्याकतञ्च निस्सेसं कत्वा भाजितं, रूपाब्याकतनिब्बानाब्याकतानि पन अकथितानि, तानि कथेतुं चतुब्बिधम्पि अब्याकतं समोधानेत्वा दस्सेन्तो कुसलाकुसलानं धम्मानं विपाकातिआदिमाह। तत्थ कुसलाकुसलानन्ति चतुभूमककुसलानञ्चेव अकुसलानञ्च। एवं ताव विपाकाब्याकतं कुसलविपाकाकुसलविपाकवसेन द्वीहि पदेहि परियादियित्वा दस्सितम्। यस्मा पन तं सब्बम्पि कामावचरं वा होति, रूपावचरादीसु वा अञ्ञतरं, तस्मा ‘कामावचरा’तिआदिना नयेन तदेव विपाकाब्याकतं भूमन्तरवसेन परियादियित्वा दस्सितम्। यस्मा पन तं वेदनाक्खन्धोपि होति…पे॰… विञ्ञाणक्खन्धोपि, तस्मा पुन सम्पयुत्तचतुक्खन्धवसेन परियादियित्वा दस्सितम्।</description>
    </item>
    
    <item>
      <title>०३. निक्खेपकण्डो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/03_nikkhepakaNDo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/03_nikkhepakaNDo/</guid>
      <description>३. निक्खेपकण्डो
तिकनिक्खेपकथा
९८५. एत्तावता कुसलत्तिको सब्बेसं कुसलादिधम्मानं पदभाजननयेन वित्थारितो होति। यस्मा पन य्वायं कुसलत्तिकस्स विभजननयो वुत्तो, सेसतिकदुकानम्पि एसेव विभजननयो होति – यथा हि एत्थ, एवं ‘कतमे धम्मा सुखाय वेदनाय सम्पयुत्ता? यस्मिं समये कामावचरं कुसलं चित्तं उप्पन्नं होति सोमनस्ससहगतं ञाणसम्पयुत्तं रूपारम्मणं वा…पे॰… ये वा पन तस्मिं समये अञ्ञेपि अत्थि पटिच्चसमुप्पन्ना अरूपिनो धम्मा ठपेत्वा वेदनाखन्धं, इमे धम्मा सुखाय वेदनाय सम्पयुत्ता’तिआदिना अनुक्कमेन सब्बतिकदुकेसु सक्का पण्डितेहि विभाजननयं सल्लक्खेतुं – तस्मा तं वित्थारदेसनं निक्खिपित्वा, अञ्ञेन नातिसङ्खेपनातिवित्थारनयेन सब्बतिकदुकधम्मविभागं दस्सेतुं कतमे धम्मा कुसलाति निक्खेपकण्डं आरद्धम्। चित्तुप्पादकण्डञ्हि वित्थारदेसना, अट्ठकथाकण्डं सङ्खेपदेसना। इदं पन निक्खेपकण्डं चित्तुप्पादकण्डं उपादाय सङ्खेपो, अट्ठकथाकण्डं उपादाय वित्थारोति सङ्खित्तवित्थारधातुकं होति। तयिदं, वित्थारदेसनं निक्खिपित्वा देसितत्तापि, हेट्ठा वुत्तकारणवसेनापि, निक्खेपकण्डं नामाति वेदितब्बम्। वुत्तञ्हेतं –</description>
    </item>
    
    <item>
      <title>०४. अट्ठकथाकण्डो</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/04_aTThakathAkaNDo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/04_aTThakathAkaNDo/</guid>
      <description>४. अट्ठकथाकण्डो
तिकअत्थुद्धारवण्णना
१३८४. इदानि निक्खेपकण्डानन्तरं ठपितस्स अट्ठकथाकण्डस्स वण्णनाक्कमो अनुप्पत्तो। कस्मा पनेतं अट्ठकथाकण्डं नाम जातन्ति? तेपिटकस्स बुद्धवचनस्स अत्थं उद्धरित्वा ठपितत्ता। तीसुपि हि पिटकेसु धम्मन्तरं आगतं अट्ठकथाकण्डेनेव परिच्छिन्दित्वा विनिच्छितं सुविनिच्छितं नाम होति। सकले अभिधम्मपिटके नयमग्गं महापकरणे पञ्हुद्धारं गणनचारं असल्लक्खेन्तेनापि अट्ठकथाकण्डतोयेव समानेतुं वट्टति।
कुतो पभवं पन एतन्ति? सारिपुत्तत्थेरप्पभवम्। सारिपुत्तत्थेरो हि एकस्स अत्तनो सद्धिविहारिकस्स निक्खेपकण्डे अत्थुद्धारं सल्लक्खेतुं असक्कोन्तस्स अट्ठकथाकण्डं कथेत्वा अदासि। इदं पन महाअट्ठकथायं पटिक्खिपित्वा इदं वुत्तं – अभिधम्मो नाम न सावकविसयो, न सावकगोचरो; बुद्धविसयो एस, बुद्धगोचरो। धम्मसेनापति पन सद्धिविहारिकेन पुच्छितो तं आदाय सत्थु सन्तिकं गन्त्वा सम्मासम्बुद्धस्स कथेसि। सम्मासम्बुद्धो तस्स भिक्खुनो अट्ठकथाकण्डं कथेत्वा अदासि। कथं?</description>
    </item>
    
    <item>
      <title>२ तिकमातिकापदवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/2_tikamAtikApadavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/2_tikamAtikApadavaNNanA/</guid>
      <description>तिकमातिकापदवण्णना
इदानि
इति मे भासमानस्स, अभिधम्मकथं इमम्।
अविक्खित्ता निसामेथ, दुल्लभा हि अयं कथाति॥
एवं पटिञ्ञाताय अभिधम्मकथाय कथनोकासो सम्पत्तो। तत्थ यस्मा अभिधम्मो नाम धम्मसङ्गणीआदीनि सत्तप्पकरणानि; धम्मसङ्गणीपि चित्तुप्पादकण्डादीनं वसेन चत्तारि कण्डानि; चित्तुप्पादकण्डम्पि मातिकापदभाजनीयवसेन दुविधं; तत्थ मातिका आदि; सापि तिकमातिका दुकमातिकाति दुविधा; तत्थ तिकमातिका आदि; तिकमातिकायपि कुसलत्तिकं कुसलत्तिकेपि कुसला धम्माति इदं पदं; तस्मा –
इतो पट्ठाय गम्भीरं, अभिधम्मकथं इमम्।
वुच्चमानं निसामेथ, एकग्गा साधु साधवोति॥
१. ‘‘कुसला धम्मा, अकुसला धम्मा, अब्याकता धम्मा’’ति अयं ताव आदिपदेन लद्धनामो कुसलत्तिको नाम। ‘‘सुखाय वेदनाय सम्पयुत्ता धम्मा, दुक्खाय वेदनाय सम्पयुत्ता धम्मा, अदुक्खमसुखाय वेदनाय सम्पयुत्ता धम्मा’’ति अयं सब्बपदेहि लद्धनामो वेदनात्तिको नाम। एवं आदिपदवसेन वा सब्बपदवसेन वा सब्बेसम्पि तिकदुकानं नामं वेदितब्बम्। सब्बेव चेते पञ्चदसहि परिच्छेदेहि ववत्थिता। तिकानञ्हि एको परिच्छेदो, दुकानं चतुद्दस। ‘‘हेतू धम्मा, नहेतू धम्मा’’तिआदयो हि छ दुका गन्थतो च अत्थतो च अञ्ञमञ्ञसम्बन्धेन कण्णिका विय घटा विय हुत्वा ठितत्ता ‘हेतुगोच्छको’ति वुच्चति। ततो अपरे ‘‘सप्पच्चया धम्मा अप्पच्चया धम्मा’’तिआदयो सत्त दुका, अञ्ञमञ्ञं असम्बन्धा, केवलं दुकसामञ्ञतो उच्चिनित्वा उच्चिनित्वा विसुं विसुं गोच्छकन्तरे ठपितत्ता अञ्ञेहि च महन्तरदुकेहि चूळकत्ता ‘चूळन्तरदुका’ति वेदितब्बा। ततो परं आसवदुकादीनं छन्नं वसेन ‘आसवगोच्छको’ ; तथा संयोजनदुकादीनं वसेन ‘संयोजनगोच्छको’; तथा गन्थओघयोगनीवरणदुकादीनं वसेन ‘गन्थओघयोगनीवरणगोच्छका’; परामासदुकादीनं पञ्चन्नं वसेन ‘परामासगोच्छको’ति। सब्बेपि सत्त गोच्छका वेदितब्बा। ततो परं ‘‘सारम्मणा धम्मा’’तिआदयो चतुद्दस दुका ‘महन्तरदुका’ नाम। ततो उपादानदुकादयो छ दुका ‘उपादानगोच्छको’ नाम। ततो किलेसदुकादयो अट्ठ दुका ‘किलेसगोच्छको’ नाम। ततो परं दस्सनेनपहातब्बदुकादयो अट्ठारस दुका अभिधम्ममातिकाय परियोसाने ठपितत्ता ‘पिट्ठिदुका’ नाम। ‘‘विज्जाभागिनो धम्मा अविज्जाभागिनो धम्मा’’तिआदयो पन द्वाचत्तालीस दुका ‘सुत्तन्तिकदुका’ नाम। एवं सब्बेपेते पञ्चदसहि परिच्छेदेहि ववत्थिताति वेदितब्बा।</description>
    </item>
    
    <item>
      <title>३ दुकमातिकापदवण्णना</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/3_dukamAtikApadavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/3_dukamAtikApadavaNNanA/</guid>
      <description>दुकमातिकापदवण्णना
१-६. दुकमातिकायं पन तिकेसु अनागतपदवण्णनंयेव करिस्साम। हेतुगोच्छके ताव हेतुधम्माति मूलट्ठेन हेतुसङ्खाता धम्मा। हेतू धम्मातिपि पाठो। न हेतूति तेसंयेव पटिक्खेपवचनम्। सम्पयोगतो पवत्तेन सह हेतुनाति सहेतुका। तथेव पवत्तो नत्थि एतेसं हेतूति अहेतुका। एकुप्पादादिताय हेतुना सम्पयुत्ताति हेतुसम्पयुत्ता। हेतुना विप्पयुत्ताति हेतुविप्पयुत्ता। इमेसं द्विन्नम्पि दुकानं किञ्चापि अत्थतो नानत्तं नत्थि, देसनाविलासेन पन तथा बुज्झन्तानं वा पुग्गलानं अज्झासयवसेन वुत्ता। ततो परं पठमदुकं दुतियततियेहि सद्धिं योजेत्वा तेसं ‘हेतू न हेतू’तिआदीनं पदानं वसेन यथासम्भवतो अपरेपि तयो दुका वुत्ता। तत्थ यथेव ‘हेतू चेव धम्मा सहेतुका चा’ति एतं सम्भवति, तथा ‘हेतू चेव धम्मा अहेतुका चा’ति इदम्पि। यथा च ‘सहेतुका चेव धम्मा न च हेतू’ति एतं सम्भवति, तथा ‘अहेतुका चेव धम्मा न च हेतू’ति इदम्पि। हेतुसम्पयुत्तदुकेन सद्धिं योजनायपि एसेव नयो।</description>
    </item>
    
    <item>
      <title>४ कामावचरकुसलपदभाजनीयम्</title>
      <link>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/4_kAmAvacharakusalapadabhAjanIyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/03_abhidhammapiTaka/01_dhammasangaNi-aTThakathA/4_kAmAvacharakusalapadabhAjanIyam/</guid>
      <description>कामावचरकुसलपदभाजनीयम्
१. इदानि यथानिक्खित्ताय मातिकाय सङ्गहिते धम्मे पभेदतो दस्सेतुं कतमे धम्मा कुसलाति इदं पदभाजनीयं आरद्धम्। तत्थ यदेतं यस्मिं समये कामावचरं कुसलं चित्तं उप्पन्नं होतीति पठमं कामावचरकुसलं दस्सितं, तस्स ताव निद्देसे धम्मववत्थानवारो सङ्गहवारो सुञ्ञतवारोति तयो महावारा होन्ति। तेसु धम्मववत्थानवारो उद्देसनिद्देसवसेन द्विधा ठितो। तेसु उद्देसवारस्स पुच्छा, समयनिद्देसो, धम्मुद्देसो, अप्पनाति चत्तारो परिच्छेदा। तेसु ‘कतमे धम्मा कुसला’ति अयं पुच्छा नाम। ‘यस्मिं समये कामावचरं…पे॰… तस्मिं समये’ति अयं समयनिद्देसो नाम। ‘फस्सो होति…पे॰… अविक्खेपो होती’ति अयं धम्मुद्देसो नाम। ‘ये वा पन तस्मिं समये अञ्ञेपि अत्थि पटिच्चसमुप्पन्ना अरूपिनो धम्मा इमे धम्मा कुसला’ति अयं अप्पना नाम।</description>
    </item>
    
  </channel>
</rss>