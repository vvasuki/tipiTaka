<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ उपरिपण्णास-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/</link>
    <description>Recent content in &#43;०३ उपरिपण्णास-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/index.xml" rel="self" type="application/rss+xml" />
    
    
    <item>
      <title>०१. देवदहवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/01_devadahavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/01_devadahavaggo/</guid>
      <description>॥ नमो तस्स भगवतो अरहतो सम्मासम्बुद्धस्स॥
मज्झिमनिकाये
उपरिपण्णास-अट्ठकथा
१. देवदहवग्गो
१. देवदहसुत्तवण्णना १. एवं मे सुतन्ति देवदहसुत्तम्। तत्थ देवदहं नामाति देवा वुच्चन्ति राजानो, तत्थ च सक्यराजूनं मङ्गलपोक्खरणी अहोसि पासादिका आरक्खसम्पन्ना, सा देवानं दहत्ता ‘‘देवदह’’न्ति पञ्ञायित्थ। तदुपादाय सोपि निगमो देवदहन्त्वेव सङ्खं गतो। भगवा तं निगमं निस्साय लुम्बिनिवने विहरति। सब्बं तं पुब्बेकतहेतूति पुब्बे कतकम्मपच्चया। इमिना कम्मवेदनञ्च किरियवेदनञ्च पटिक्खिपित्वा एकं विपाकवेदनमेव सम्पटिच्छन्तीति दस्सेति। एवं वादिनो, भिक्खवे, निगण्ठाति इमिना पुब्बे अनियमेत्वा वुत्तं नियमेत्वा दस्सेति।</description>
    </item>
    
    <item>
      <title>०२. अनुपदवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/02_anupadavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/02_anupadavaggo/</guid>
      <description>२. अनुपदवग्गो
१. अनुपदसुत्तवण्णना ९३. एवं मे सुतन्ति अनुपदसुत्तम्। तत्थ एतदवोचाति एतं (पटि॰ म॰ ३.४) ‘‘पण्डितो’’तिआदिना नयेन धम्मसेनापतिसारिपुत्तत्थेरस्स गुणकथं अवोच। कस्मा? अवसेसत्थेरेसु हि महामोग्गल्लानत्थेरस्स इद्धिमाति गुणो पाकटो, महाकस्सपस्स धुतवादोति, अनुरुद्धत्थेरस्स दिब्बचक्खुकोति, उपालित्थेरस्स विनयधरोति, रेवतत्थेरस्स झायी झानाभिरतोति, आनन्दत्थेरस्स बहुस्सुतोति। एवं तेसं तेसं थेरानं ते ते गुणा पाकटा, सारिपुत्तत्थेरस्स पन अपाकटा। कस्मा? पञ्ञवतो हि गुणा न सक्का अकथिता जानितुम्। इति भगवा ‘‘सारिपुत्तस्स गुणे कथेस्सामी’’ति सभागपरिसाय सन्निपातं आगमेसि। विसभागपुग्गलानञ्हि सन्तिके वण्णं कथेतुं न वट्टति, ते वण्णे कथियमाने अवण्णमेव कथेन्ति। इमस्मिं पन दिवसे थेरस्स सभागपरिसा सन्निपति, तस्सा सन्निपतितभावं दिस्वा सत्था वण्णं कथेन्तो इमं देसनं आरभि।</description>
    </item>
    
    <item>
      <title>०३. सुञ्ञतवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/03_su~n~natavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/03_su~n~natavaggo/</guid>
      <description>३. सुञ्ञतवग्गो
१. चूळसुञ्ञतसुत्तवण्णना १७६. एवं मे सुतन्ति चूळसुञ्ञतसुत्तम्। तत्थ एकमिदन्ति थेरो किर भगवतो वत्तं कत्वा अत्तनो दिवाट्ठानं गन्त्वा कालपरिच्छेदं कत्वा निब्बानारम्मणं सुञ्ञताफलसमापत्तिं अप्पेत्वा निसिन्नो यथापरिच्छेदेन वुट्ठासि। अथस्स सङ्खारा सुञ्ञतो उपट्ठहिंसु। सो सुञ्ञताकथं सोतुकामो जातो। अथस्स एतदहोसि – ‘‘न खो पन सक्का धुरेन धुरं पहरन्तेन विय गन्त्वा ‘सुञ्ञताकथं मे, भन्ते, कथेथा’ति भगवन्तं वत्तुं, हन्दाहं यं मे भगवा नगरकं उपनिस्साय विहरन्तो एकं कथं कथेसि, तं सारेमि, एवं मे भगवा सुञ्ञताकथं कथेस्सती’’ति दसबलं सारेन्तो एकमिदन्तिआदिमाह।</description>
    </item>
    
    <item>
      <title>०४. विभङ्गवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/04_vibhangavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/04_vibhangavaggo/</guid>
      <description>४. विभङ्गवग्गो
१. भद्देकरत्तसुत्तवण्णना २७२. एवं मे सुतन्ति भद्देकरत्तसुत्तम्। तत्थ भद्देकरत्तस्साति विपस्सनानुयोगसमन्नागतत्ता भद्दकस्स एकरत्तस्स। उद्देसन्ति मातिकम्। विभङ्गन्ति वित्थारभाजनीयम्।
अतीतन्ति अतीते पञ्चक्खन्धे। नान्वागमेय्याति तण्हादिट्ठीहि नानुगच्छेय्य। नप्पटिकङ्खेति तण्हादिट्ठीहि न पत्थेय्य। यदतीतन्ति इदमेत्थ कारणवचनम्। यस्मा यं अतीतं, तं पहीनं निरुद्धं अत्थङ्गतं, तस्मा तं पुन नानुगच्छेय्य। यस्मा च यं अनागतं, तं अप्पत्तं अजातं अनिब्बत्तं, तस्मा तम्पि न पत्थेय्य।
तत्थ तत्थाति पच्चुप्पन्नम्पि धम्मं यत्थ यत्थेव उप्पन्नो, तत्थ तत्थेव च नं अनिच्चानुपस्सनादीहि सत्तहि अनुपस्सनाहि यो विपस्सति अरञ्ञादीसु वा तत्थ तत्थेव विपस्सति। असंहीरं असंकुप्पन्ति इदं विपस्सनापटिविपस्सनादस्सनत्थं वुत्तम्। विपस्सना हि रागादीहि न संहीरति न संकुप्पतीति असंहीरं असंकुप्पं, तं अनुब्रूहये वड्ढेय्य, पटिविपस्सेय्याति वुत्तं होति। अथ वा निब्बानं रागादीहि न संहीरति न संकुप्पतीति असंहीरं असंकुप्पम्। तं विद्वा पण्डितो भिक्खु अनुब्रूहये, पुनप्पुनं तदारम्मणं तं तं फलसमापत्तिं अप्पेन्तो वड्ढेय्याति अत्थो।</description>
    </item>
    
    <item>
      <title>०५. सळायतनवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/05_saLAyatanavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/02_majjhimanikAya/03_uparipaNNAsa-aTThakathA/05_saLAyatanavaggo/</guid>
      <description>५. सळायतनवग्गो
१. अनाथपिण्डिकोवादसुत्तवण्णना ३८३. एवं मे सुतन्ति अनाथपिण्डिकोवादसुत्तम्। तत्थ बाळ्हगिलानोति अधिमत्तगिलानो मरणसेय्यं उपगतो। आमन्तेसीति गहपतिस्स किर याव पादा वहिंसु, ताव दिवसे सकिं वा द्विक्खत्तुं वा तिक्खत्तुं वा बुद्धुपट्ठानं अखण्डं अकासि। यत्तकञ्चस्स सत्थु उपट्ठानं अहोसि, तत्तकंयेव महाथेरानम्। सो अज्ज गमनपादस्स पच्छिन्नत्ता अनुट्ठानसेय्यं उपगतो सासनं पेसेतुकामो अञ्ञतरं पुरिसं आमन्तेसि। तेनुपसङ्कमीति भगवन्तं आपुच्छित्वा सूरियत्थङ्गमनवेलाय उपसङ्कमि।
३८४. पटिक्कमन्तीति ओसक्कन्ति, तनुका भवन्ति। अभिक्कमन्तीति अभिवड्ढन्ति ओत्थरन्ति, बलवतियो होन्ति।
अभिक्कमोसानं पञ्ञायति नो पटिक्कमोति यस्मिञ्हि समये मारणन्तिका वेदना उप्पज्जति, उपरिवाते जलितग्गि विय होति, याव उस्मा न परियादियति, ताव महतापि उपक्कमेन न सक्का वूपसमेतुं, उस्माय पन परियादिन्नाय वूपसम्मति।</description>
    </item>
    
  </channel>
</rss>