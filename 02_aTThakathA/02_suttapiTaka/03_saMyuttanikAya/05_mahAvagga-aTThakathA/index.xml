<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ महावग्ग-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/</link>
    <description>Recent content in &#43;०५ महावग्ग-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/index.xml" rel="self" type="application/rss+xml" />
    
    
    <item>
      <title>०१. मग्गसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/01_maggasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/01_maggasaMyuttam/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
महावग्ग-अट्ठकथा
१. मग्गसंयुत्तम्
१. अविज्जावग्गो
१-२. अविज्जासुत्तादिवण्णना १-२. महावग्गस्स पठमे पुब्बङ्गमाति सहजातवसेन च उपनिस्सयवसेन चाति द्वीहाकारेहि पुब्बङ्गमा। समापत्तियाति समापज्जनाय सभावपटिलाभाय, उप्पत्तियाति अत्थो। अन्वदेव अहिरिकं अनोत्तप्पन्ति सा पनेसा यदेतं अलज्जनाकारसण्ठिकं अहिरिकं, अभायनाकारसण्ठितञ्च अनोत्तप्पं, एतं अनुदेव सहेव एकतोव, न विना तेन उप्पज्जतीति अत्थो। अविज्जागतस्साति अविज्जाय उपगतस्स समन्नागतस्स। मिच्छादिट्ठीति अयाथावदिट्ठि अनिय्यानिकदिट्ठि। पहोतीति होति उप्पज्जति। मिच्छासङ्कप्पादीसुपि अयाथावअनिय्यानिकवसेनेव मिच्छाभावो वेदितब्बो। इति इमानि अट्ठपि अकुसलधम्मसमापत्तिया मिच्छत्तअङ्गानि नाम होन्ति। तानि पन न एकक्खणे सब्बानि लब्भन्ति, नानक्खणे लब्भन्ति।</description>
    </item>
    
    <item>
      <title>०२. बोज्झङ्गसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/02_bojjhangasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/02_bojjhangasaMyuttam/</guid>
      <description>२. बोज्झङ्गसंयुत्तम्
१. पब्बतवग्गो
१. हिमवन्तसुत्तवण्णना १८२. बोज्झङ्गसंयुत्तस्स पठमे नागाति इमेपि महासमुद्दपिट्ठे ऊमिअन्तरवासिनोव, न विमानट्ठकनागा। तेसं हिमवन्तं निस्साय कायवड्ढनादिसब्बं हेट्ठा वुत्तनयेनेव वेदितब्बम्। बोज्झङ्गेति एत्थ बोधिया, बोधिस्स वा अङ्गाति बोज्झङ्गा। किं वुत्तं होति? या हि अयं धम्मसामग्गी, याय लोकियलोकुत्तरमग्गक्खणे उप्पज्जमानाय लीनुद्धच्चपतिट्ठानायूहन कामसुखत्तकिलमथानुयोगउच्छेदसस्सताभिनिवेसादीनं अनेकेसं उपद्दवानं पटिपक्खभूताय सतिधम्मविचयवीरियपीतिपस्सद्धिसमाधिउपेक्खासङ्खाताय धम्मसामग्गिया अरियसावको बुज्झतीति कत्वा बोधीति वुच्चति। बुज्झतीति किलेससन्ताननिद्दाय उट्ठहति, चत्तारि वा अरियसच्चानि पटिविज्झति, निब्बानमेव वा सच्छिकरोतीति वुत्तं होति। यथाह ‘‘सत्त बोज्झङ्गे भावेत्वा अनुत्तरं सम्मासम्बोधिं अभिसम्बुद्धो’’ति (सं॰ नि॰ ५.</description>
    </item>
    
    <item>
      <title>०३. सतिपट्ठानसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/03_satipaTThAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/03_satipaTThAnasaMyuttam/</guid>
      <description>३. सतिपट्ठानसंयुत्तम्
१. अम्बपालिवग्गो
१. अम्बपालिसुत्तवण्णना ३६७. सतिपट्ठानसंयुत्तस्स पठमे अम्बपालिवनेति अम्बपालिया नाम रूपूपजीविनिया रोपिते अम्बवने। तं किर तस्सा उय्यानं अहोसि। सा सत्थु धम्मदेसनं सुत्वा पसन्नचित्ता तत्थ विहारं कारेत्वा तथागतस्स निय्यातेसि। तं सन्धायेतं वुत्तम्। एकायन्वायन्ति एकायनो अयम्। तत्थ एकायनोति एकमग्गो। मग्गस्स हि –
‘‘मग्गो पन्थो पथो पज्जो, अञ्जसं वटुमायनम्।
नावा उत्तरसेतू च, कुल्लो च भिसि सङ्कमो’’ति॥ (चूळनि॰ पारायनत्थुतिगाथानिद्देसो १०१) –
बहूनि नामानि। स्वायं इध अयननामेन वुत्तो। तस्मा एकायन्वायं, भिक्खवे, मग्गोति एत्थ एकमग्गो। अयं, भिक्खवे, मग्गो, न द्वेधापथभूतोति एवमत्थो दट्ठब्बो। मग्गोति केनट्ठेन मग्गो?</description>
    </item>
    
    <item>
      <title>०४. इन्द्रियसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/04_indriyasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/04_indriyasaMyuttam/</guid>
      <description>४. इन्द्रियसंयुत्तम्
१. सुद्धिकवग्गो
१. सुद्धिकसुत्तवण्णना ४७१. इन्द्रियसंयुत्तस्स पठमे सद्धिन्द्रियं सतिन्द्रियं पञ्ञिन्द्रियन्ति इमानि तीणि चतुभूमककुसलविपाकेसु चेव किरियासु च लब्भन्ति। वीरियिन्द्रियसमाधिन्द्रियानि चतुभूमककुसले अकुसले विपाके किरियायाति सब्बत्थ लब्भन्ति। इति इदं सुत्तं चतुभूमकसब्बसङ्गाहकधम्मपरिच्छेदवसेन वुत्तन्ति वेदितब्बम्।
७. दुतियसमणब्राह्मणसुत्तवण्णना ४७७. सत्तमे सद्धिन्द्रियं नप्पजानन्तीति दुक्खसच्चवसेन न पजानन्ति। सद्धिन्द्रियसमुदयं नप्पजानन्तीति समुदयसच्चवसेन न पजानन्ति। एवं निरोधं निरोधसच्चवसेन, पटिपदं मग्गसच्चवसेनाति। सेसेसुपि एसेव नयो।
सुक्कपक्खे पन अधिमोक्खवसेन आवज्जनसमुदया सद्धिन्द्रियसमुदयो होति, पग्गहवसेन आवज्जनसमुदया वीरियिन्द्रियसमुदयो, उपट्ठानवसेन आवज्जनसमुदया सतिन्द्रियसमुदयो, अविक्खेपवसेन आवज्जनसमुदया समाधिन्द्रियसमुदयो, दस्सनवसेन आवज्जनसमुदया पञ्ञिन्द्रियसमुदयो होति। तथा छन्दवसेन आवज्जनसमुदया सद्धिन्द्रियसमुदयो होति, छन्दवसेन आवज्जनसमुदया वीरियसतिसमाधिपञ्ञिन्द्रियसमुदयो होति। मनसिकारवसेन आवज्जनसमुदया सद्धिन्द्रियसमुदयो होति। मनसिकारवसेन आवज्जनसमुदया वीरियसतिसमाधिपञ्ञिन्द्रियसमुदयो होतीति एवम्पि अत्थो वेदितब्बो। इमेसु पटिपाटिया छसु सुत्तेसु चतुसच्चमेव कथितम्।</description>
    </item>
    
    <item>
      <title>०५. सम्मप्पधानसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/05_sammappadhAnasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/05_sammappadhAnasaMyuttavaNNanA/</guid>
      <description>५. सम्मप्पधानसंयुत्तवण्णना
६५१-७०४. सम्मप्पधानसंयुत्ते सकलेपि पुब्बभागविपस्सनाव कथिताति।
सम्मप्पधानसंयुत्तवण्णना निट्ठिता।</description>
    </item>
    
    <item>
      <title>०६. बलसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/06_balasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/06_balasaMyuttavaNNanA/</guid>
      <description>६. बलसंयुत्तवण्णना
७०५-८१२. बलसंयुत्ते बलानि मिस्सकानेव कथितानि। सेसं सब्बत्थ उत्तानमेवाति।
बलसंयुत्तवण्णना निट्ठिता।</description>
    </item>
    
    <item>
      <title>०७. इद्धिपादसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/07_iddhipAdasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/07_iddhipAdasaMyuttam/</guid>
      <description>७. इद्धिपादसंयुत्तम्
१. चापालवग्गो
१. अपारसुत्तवण्णना ८१३. इद्धिपादसंयुत्तस्स पठमे छन्दं निस्साय पवत्तो समाधि छन्दसमाधि। पधानभूता सङ्खारा पधानसङ्खारा। समन्नागतन्ति तेहि धम्मेहि उपेतम्। इद्धिया पादं, इद्धिभूतं वा पादन्ति इद्धिपादम्। सेसेसुपि एसेव नयो। अयमेत्थ सङ्खेपो, वित्थारो पन इद्धिपादविभङ्गे (विभ॰ ४३१ आदयो) आगतोव। विसुद्धिमग्गे (विसुद्धि॰ २.३.६९ आदयो) पनस्स अत्थो दीपितो। तथा मग्गबोज्झङ्गसतिपट्ठानसंयुत्तेसु चेव इध च एकपरिच्छेदोव।
५. इद्धिपदेससुत्तवण्णना ८१७. पञ्चमे इद्धिपदेसन्ति तयो च मग्गे तीणि च फलानि।
६. समत्तसुत्तवण्णना ८१८. छट्ठे समत्तं इद्धिन्ति अरहत्तफलमेव। आदितो पट्ठाय पन नवसुपि सुत्तेसु विवट्टपादका एव इद्धिपादा कथिता।</description>
    </item>
    
    <item>
      <title>०८. अनुरुद्धसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/08_anuruddhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/08_anuruddhasaMyuttam/</guid>
      <description>८. अनुरुद्धसंयुत्तम्
१. रहोगतवग्गो
१-२. पठमरहोगतसुत्तादिवण्णना ८९९-९००. अनुरुद्धसंयुत्तस्स पठमे आरद्धाति परिपुण्णा। सङ्खेपतो पनेत्थ छत्तिंसाय ठानेसु अरहत्तं पापेत्वा विपस्सना कथिता, दुतिये द्वादससु ठानेसु अरहत्तं पापेत्वा विपस्सना कथिता।
३. सुतनुसुत्तवण्णना ९०१. ततिये महाभिञ्ञतन्ति छअभिञ्ञाभावम्। हीनं धम्मन्तिआदीसु इमाय पाळिया अत्थो वेदितब्बो –
‘‘कतमे धम्मा हीना? द्वादस अकुसलचित्तुप्पादा, इमे धम्मा हीना। कतमे धम्मा मज्झिमा? तीसु भूमीसु कुसलं, तीसु भूमीसु विपाको, तीसु भूमीसु किरियाब्याकतं सब्बञ्च रूपं, इमे धम्मा मज्झिमा। कतमे धम्मा पणीता? चत्तारो मग्गा अपरियापन्ना, चत्तारि च सामञ्ञफलानि निब्बानञ्च, इमे धम्मा पणीता’’ति (ध॰ स॰ १४२३-१४२५)।</description>
    </item>
    
    <item>
      <title>०९. झानसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/09_jhAnasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/09_jhAnasaMyuttavaNNanA/</guid>
      <description>९. झानसंयुत्तवण्णना
९२३. झानसंयुत्तं उत्तानत्थमेव।
झानसंयुत्तवण्णना निट्ठिता।</description>
    </item>
    
    <item>
      <title>१०. आनापानसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/10_AnApAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/10_AnApAnasaMyuttam/</guid>
      <description>१०. आनापानसंयुत्तम्
१. एकधम्मवग्गो
१. एकधम्मसुत्तवण्णना ९७७. आनापानसंयुत्तस्स पठमे एकधम्मोति एको धम्मो। सेसमेत्थ यं वत्तब्बं सिया, तं सब्बं सब्बाकारेन विसुद्धिमग्गे (विसुद्धि॰ १.२१५) आनापानस्सतिकम्मट्ठाननिद्देसे वुत्तमेव।
६. अरिट्ठसुत्तवण्णना ९८२. छट्ठे भावेथ नोति भावेथ नु। कामच्छन्दोति पञ्चकामगुणिकरागो। अज्झत्तं बहिद्धा च धम्मेसूति अज्झत्तिकबाहिरेसु द्वादससु आयतनधम्मेसु । पटिघसञ्ञा सुप्पटिविनीताति पटिघसम्पयुत्तसञ्ञा सुट्ठु पटिविनीता, समुच्छिन्नाति अत्थो। इमिना अत्तनो अनागामिमग्गं कथेति। इदानि अरहत्तमग्गस्स विपस्सनं दस्सेन्तो सो सतोव अस्ससिस्सामीतिआदिमाह।
७. महाकप्पिनसुत्तवण्णना ९८३. सत्तमे इञ्जितत्तं वा फन्दितत्तं वाति उभयेनपि चलनमेव कथितम्।</description>
    </item>
    
    <item>
      <title>११. सोतापत्तिसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/11_sotApattisaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/11_sotApattisaMyuttam/</guid>
      <description>११. सोतापत्तिसंयुत्तम्
१. वेळुद्वारवग्गो
१. चक्कवत्तिराजसुत्तवण्णना ९९७. सोतापत्तिसंयुत्तस्स पठमे किञ्चापीति अनुग्गहगरहणेसु निपातो। चतुन्नञ्हि महादीपानं इस्सरियाधिपच्चं रज्जं अनुग्गण्हन्तो चतुन्नञ्च अपायानं अप्पहीनभावं गरहन्तो सत्था ‘‘किञ्चापि, भिक्खवे, राजा चक्कवत्ती’’तिआदिमाह। तत्थ चतुन्नं दीपानन्ति द्विसहस्सदीपपरिवारानं चतुन्नं महादीपानम्। इस्सरियाधिपच्चन्ति इस्सरभावो इस्सरियं, अधिपतिभावो आधिपच्चं, इस्सरियं आधिपच्चं एतस्मिं रज्जे, न छेदनभेदनन्ति इस्सरियाधिपच्चम्। कारेत्वाति एवरूपं रज्जं पवत्तापेत्वा। किञ्चापि, भिक्खवे, अरियसावकोति एत्थ अनुग्गहपसंसासु निपातो। पिण्डियालोपेन हि यापनं अनुग्गहन्तो चतुन्नञ्च अपायानं पहीनभावं पसंसन्तो सत्था ‘‘किञ्चापि, भिक्खवे, अरियसावको’’तिआदिमाह। तत्थ नन्तकानीति अनन्तकानि। तेरसहत्थोपि हि वत्थसाटको दसच्छेदनतो पट्ठाय नन्तकन्तेव सङ्खं गच्छति।</description>
    </item>
    
    <item>
      <title>१२. सच्चसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/12_sachchasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/05_mahAvagga-aTThakathA/12_sachchasaMyuttam/</guid>
      <description>१२. सच्चसंयुत्तम्
१. समाधिवग्गो
१. समाधिसुत्तवण्णना १०७१. सच्चसंयुत्तस्स पठमे समाधिं, भिक्खवेति ते किर भिक्खू चित्तेकग्गताय परिहायन्ति, अथ नेसं सत्था – ‘‘एवमेते चित्तेकग्गतं लभित्वा, कम्मट्ठानं वड्ढेत्वा, विसेसं पापुणिस्सन्ती’’ति इमं देसनं आरभि। तस्मातिह, भिक्खवे, ‘‘इदं दुक्ख’’न्ति योगो करणीयोति एत्थ यथाभूतादिवसेन कारणच्छेदो वेदितब्बो। इदञ्हि वुत्तं होति – भिक्खवे, यस्मा समाहितो भिक्खु चत्तारि सच्चानि यथाभूतं पजानाति, तस्मा तुम्हेहि च समाहितेहि चतुन्नं सच्चानं यथाभूतं पजाननत्थाय ‘‘इदं दुक्ख’’न्ति योगो करणीयो। तथा यस्मा चत्तारि सच्चानि तथागतस्सेव पातुभावा पाकटानि होन्ति, यस्मा च तथागतेन सुविभत्तानि, यस्मा च तेसु अपरिमाणा वण्णा अपरिमाणानि पदब्यञ्जनानि, यस्मा च तेसं अप्पटिविद्धत्ता वट्टं वड्ढति, तेसं पटिविद्धकालतो पट्ठाय न वड्ढति, तस्मा ‘‘एवं नो वट्टं न वड्ढिस्सती’’ति तुम्हेहि ‘‘इदं दुक्ख’’न्ति योगो करणीयो।</description>
    </item>
    
  </channel>
</rss>