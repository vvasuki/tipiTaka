<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ खन्धवग्ग-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/</link>
    <description>Recent content in &#43;०३ खन्धवग्ग-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/index.xml" rel="self" type="application/rss+xml" />
    
    
    <item>
      <title>०१. खन्धसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/01_khandhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/01_khandhasaMyuttam/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
खन्धवग्ग-अट्ठकथा
१. खन्धसंयुत्तम्
१. नकुलपितुवग्गो
१. नकुलपितुसुत्तवण्णना १. खन्धियवग्गस्स पठमे भग्गेसूति एवंनामके जनपदे। सुसुमारगिरेति सुसुमारगिरनगरे। तस्मिं किर मापियमाने सुसुमारो सद्दमकासि, तेनस्स ‘‘सुसुमारगिर’’न्त्वेव नामं अकंसु। भेसकळावनेति भेसकळाय नाम यक्खिनिया अधिवुत्थत्ता एवंलद्धनामे वने। तदेव मिगगणस्स अभयत्थाय दिन्नत्ता मिगदायोति वुच्चति। भगवा तस्मिं जनपदे तं नगरं निस्साय तस्मिं वनसण्डे विहरति। नकुलपिताति नकुलस्स नाम दारकस्स पिता।
जिण्णोति जराजिण्णो। वुड्ढोति वयोवुड्ढो। महल्लकोति जातिमहल्लको। अद्धगतोति तियद्धगतो। वयोअनुप्पत्तोति तेसु तीसु अद्धेसु पच्छिमवयं अनुप्पत्तो। आतुरकायोति गिलानकायो। इदञ्हि सरीरं सुवण्णवण्णम्पि निच्चपग्घरणट्ठेन आतुरंयेव नाम । विसेसेन पनस्स जरातुरता ब्याधातुरता मरणातुरताति तिस्सो आतुरता होन्ति। तासु किञ्चापि एसो महल्लकत्ता जरातुरोव, अभिण्हरोगताय पनस्स ब्याधातुरता इध अधिप्पेता। अभिक्खणातङ्कोति अभिण्हरोगो निरन्तररोगो। अनिच्चदस्सावीति ताय आतुरताय इच्छितिच्छितक्खणे आगन्तुं असक्कोन्तो कदाचिदेव दट्ठुं लभामि, न सब्बकालन्ति अत्थो। मनोभावनीयानन्ति मनवड्ढकानम्। येसु हि दिट्ठेसु कुसलवसेन चित्तं वड्ढति, ते सारिपुत्तमोग्गल्लानादयो महाथेरा मनोभावनीया नाम। अनुसासतूति पुनप्पुनं सासतु। पुरिमञ्हि वचनं ओवादो नाम, अपरापरं अनुसासनी नाम। ओतिण्णे वा वत्थुस्मिं वचनं ओवादो नाम, अनोतिण्णे तन्तिवसेन वा पवेणिवसेन वा वुत्तं अनुसासनी नाम। अपिच ओवादोति वा अनुसासनीति वा अत्थतो एकमेव, ब्यञ्जनमत्तमेव नानम्।</description>
    </item>
    
    <item>
      <title>०२. राधसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/02_rAdhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/02_rAdhasaMyuttam/</guid>
      <description>२. राधसंयुत्तम्
१. पठमवग्गो
१. मारसुत्तवण्णना १६०. राधसंयुत्तस्स पठमे मारो वा अस्साति मरणं वा भवेय्य। मारेता वाति मारेतब्बो वा। यो वा पन मीयतीति यो वा पन मरति। निब्बिदत्थन्ति निब्बिदाञाणत्थम्। निब्बानत्थाति फलविमुत्ति नामेसा अनुपादानिब्बानत्थाति अत्थो। अच्चयासीति अतिक्कन्तोसि। निब्बानोगधन्ति निब्बाने पतिट्ठितम्। इदं मग्गब्रह्मचरियं नाम निब्बानब्भन्तरे वुस्सति, न निब्बानं अतिक्कमित्वाति अत्थो। निब्बानपरियोसानन्ति निब्बानं अस्स परियोसानं, निप्फत्ति निट्ठाति अत्थो। पठमम्।
२-१०. सत्तसुत्तादिवण्णना १६१-१६९. दुतिये सत्तो सत्तोति लग्गपुच्छा। तत्र सत्तो तत्र विसत्तोति तत्र लग्गो तत्र विलग्गो। पंस्वागारकेहीति पंसुघरकेहि। केळायन्तीति कीळन्ति। धनायन्तीति धनं विय मञ्ञन्ति। ममायन्तीति ‘‘मम इदं, मम इद’’न्ति ममत्तं करोन्ति, अञ्ञस्स फुसितुम्पि न देन्ति। विकीळनियं करोन्तीति ‘‘निट्ठिता कीळा’’ति ते भिन्दमाना कीळाविगमं करोन्ति। ततिये भवनेत्तीति भवरज्जु। चतुत्थं उत्तानमेव। पञ्चमादीसु चतूसु चत्तारि सच्चानि कथितानि, द्वीसु किलेसप्पहानन्ति। दुतियादीनि।</description>
    </item>
    
    <item>
      <title>०३. दिट्ठिसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/03_diTThisaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/03_diTThisaMyuttam/</guid>
      <description>३. दिट्ठिसंयुत्तम्
१. सोतापत्तिवग्गो
१. वातसुत्तवण्णना २०६. दिट्ठिसंयुत्ते न वाता वायन्तीतिआदीसु एवं किर तेसं दिट्ठि – ‘‘येपि एते रुक्खसाखादीनि भञ्जन्ता वाता वायन्ति, न एते वाता, वातलेसो नामेसो, वातो पन एसिकत्थम्भो विय पब्बतकूटं विय च ठितो। तथा यापि एता तिणकट्ठादीनि वहन्तियो नदियो सन्दन्ति, न एत्थ उदकं सन्दकि, उदकलेसो नामेस, उदकं पन एसिकत्थम्भो विय पब्बतकूटं विय च ठितम्। यापिमा गब्भिनियो विजायन्तीति च वुच्चन्ति, किञ्चापि ता मिलातुदरा होन्ति, गब्भो पन न निक्खमति, गब्भलेसो नामेसो, गब्भो पन एसिकत्थम्भो विय पब्बतकूटं विय च ठितो। येपि एते चन्दिमसूरिया उदेन्ति वा अपेन्ति वा, नेव ते उदेन्ति न अपेन्ति, चन्दिमसूरियलेसो नामेस, चन्दिमसूरिया पन एसिकत्थम्भो विय पब्बतकूटं विय च ठिता’’ति।</description>
    </item>
    
    <item>
      <title>०४. ओक्कन्तसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/04_okkantasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/04_okkantasaMyuttam/</guid>
      <description>४. ओक्कन्तसंयुत्तम्
१-१०. चक्खुसुत्तादिवण्णना ३०२-३११. ओक्कन्तसंयुत्ते अधिमुच्चतीति सद्धाधिमोक्खं पटिलभति। ओक्कन्तो सम्मत्तनियामन्ति पविट्ठो अरियमग्गम्। अभब्बो च ताव कालं कातुन्ति इमिना उप्पन्ने मग्गे फलस्स अनन्तरायतं दीपेति। उप्पन्नस्मिञ्हि मग्गे फलस्स अन्तरायकरणं नाम नत्थि। तेनेवाह – ‘‘अयञ्च पुग्गलो सोतापत्तिफलसच्छिकिरियाय पटिपन्नो अस्स, कप्पस्स च उड्डय्हनवेला अस्स, नेव ताव कप्पो उड्डय्हेय्य, यावायं पुग्गलो न सोतापत्तिफलं सच्छिकरोति, अयं वुच्चति पुग्गलो ठितकप्पी’’ति (पु॰ प॰ १७)। मत्तसो निज्झानं खमन्तीति पमाणतो ओलोकनं खमन्ति। सेसं सब्बत्थ उत्तानमेवाति।
ओक्कन्तसंयुत्तवण्णना निट्ठिता।</description>
    </item>
    
    <item>
      <title>०५. उप्पादसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/05_uppAdasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/05_uppAdasaMyuttavaNNanA/</guid>
      <description>५. उप्पादसंयुत्तवण्णना
३१२-३२१. उप्पादसंयुत्ते सब्बं पाकटमेव।
उप्पादसंयुत्तवण्णना निट्ठिता।</description>
    </item>
    
    <item>
      <title>०६. किलेससंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/06_kilesasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/06_kilesasaMyuttavaNNanA/</guid>
      <description>६. किलेससंयुत्तवण्णना
३२२-३३१. किलेससंयुत्ते चित्तस्सेसो उपक्किलेसोति कतरचित्तस्स? चतुभूमकचित्तस्स। तेभूमकचित्तस्स ताव होतु, लोकुत्तरस्स कथं उपक्किलेसो होतीति? उप्पत्तिनिवारणतो। सो हि तस्स उप्पज्जितुं अप्पदानेन उपक्किलेसोति वेदितब्बो। नेक्खम्मनिन्नन्ति नवलोकुत्तरधम्मनिन्नम्। चित्तन्ति समथविपस्सनाचित्तम्। अभिञ्ञा सच्छिकरणीयेसु धम्मेसूति पच्चवेक्खणञाणेन अभिजानित्वा सच्छिकातब्बेसु छळभिञ्ञाधम्मेसु, एकं धम्मं वा गण्हन्तेन नेक्खम्मन्ति गहेतब्बम्। सेसं सब्बत्थ उत्तानमेवाति।
किलेससंयुत्तवण्णना निट्ठिता।</description>
    </item>
    
    <item>
      <title>०७. सारिपुत्तसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/07_sAriputtasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/07_sAriputtasaMyuttam/</guid>
      <description>७. सारिपुत्तसंयुत्तम्
१-९. विवेकजसुत्तादिवण्णना ३३२-३४०. सारिपुत्तसंयुत्तस्स पठमे न एवं होतीति अहङ्कारममङ्कारानं पहीनत्ता एवं न होति। दुतियादीसुपि एसेव नयो। पठमादीनि।
१०. सुचिमुखीसुत्तवण्णना ३४१. दसमे सुचिमुखीति एवंनामिका। उपसङ्कमीति थेरं अभिरूपं दस्सनीयं सुवण्णवण्णं समन्तपासादिकं दिस्वा ‘‘इमिना सद्धिं परिहासं करिस्सामी’’ति उपसङ्कमि। अथ थेरेन तस्मिं वचने पटिक्खित्ते ‘‘इदानिस्स वादं आरोपेस्सामी’’ति मञ्ञमाना तेन हि, समण, उब्भमुखो भुञ्जसीति आह। दिसामुखोति चतुद्दिसामुखो, चतस्सो दिसा ओलोकेन्तोति अत्थो। विदिसामुखोति चतस्सो विदिसा ओलोकेन्तो।
वत्थुविज्जातिरच्छानविज्जायाति वत्थुविज्जासङ्खाताय तिरच्छानविज्जाय। वत्थुविज्जा नाम लाबुवत्थु-कुम्भण्डवत्थु-मूलकवत्थु-आदीनं वत्थूनं फलसम्पत्तिकारणकालजाननुपायो। मिच्छाजीवेन जीविकं कप्पेन्तीति तेनेव वत्थुविज्जातिरच्छानविज्जासङ्खातेन मिच्छाजीवेन जीविकं कप्पेन्ति, तेसं वत्थूनं सम्पादनेन पसन्नेहि मनुस्सेहि दिन्ने पच्चये परिभुञ्जन्ता जीवन्तीति अत्थो। अधोमुखाति वत्थुं ओलोकेत्वा भुञ्जमानवसेन अधोमुखा भुञ्जन्ति नाम। एवं सब्बत्थ योजना कातब्बा। अपि चेत्थ नक्खत्तविज्जाति ‘‘अज्ज इमं नक्खत्तं इमिना नक्खत्तेन गन्तब्बं, इमिना इदञ्चिदञ्च कातब्ब’’न्ति एवं जाननविज्जा। दूतेय्यन्ति दूतकम्मं, तेसं तेसं सासनं गहेत्वा तत्थ तत्थ गमनम्। पहिणगमनन्ति एकगामस्मिंयेव एककुलस्स सासनेन अञ्ञकुलं उपसङ्कमनम्। अङ्गविज्जाति इत्थिलक्खणपुरिसलक्खणवसेन अङ्गसम्पत्तिं ञत्वा ‘‘ताय अङ्गसम्पत्तिया इदं नाम लब्भती’’ति एवं जाननविज्जा। विदिसामुखाति अङ्गविज्जा हि तं तं सरीरकोट्ठासं आरब्भ पवत्तत्ता विदिसाय पवत्ता नाम, तस्मा ताय विज्जाय जीविकं कप्पेत्वा भुञ्जन्ता विदिसामुखा भुञ्जन्ति नाम। एवमारोचेसीति ‘‘धम्मिकं समणा’’तिआदीनि वदमाना सासनस्स निय्यानिकं गुणं कथेसि। तञ्च परिब्बाजिकाय कथं सुत्वा पञ्चमत्तानि कुलसतानि सासने ओतरिंसूति।</description>
    </item>
    
    <item>
      <title>०८. नागसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/08_nAgasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/08_nAgasaMyuttam/</guid>
      <description>८. नागसंयुत्तम्
१. सुद्धिकसुत्तवण्णना ३४२. नागसंयुत्ते अण्डजाति अण्डे जाता। जलाबुजाति वत्थिकोसे जाता। संसेदजाति संसेदे जाता। ओपपातिकाति उपपतित्वा विय जाता। इदञ्च पन सुत्तं अट्ठुप्पत्तिया वुत्तम्। भिक्खूनञ्हि ‘‘कति नु खो नागयोनियो’’ति कथा उदपादि। अथ भगवा पुग्गलानं नागयोनीहि उद्धरणत्थं नागयोनियो आविकरोन्तो इमं सुत्तमाह।
२-५०. पणीततरसुत्तादिवण्णना ३४३-३९१. दुतियादीसु वोस्सट्ठकायाति अहितुण्डिकपरिबुद्धं अगणेत्वा विस्सट्ठकाया। द्वयकारिनोति दुविधकारिनो, कुसलाकुसलकारिनोति अत्थो। सचज्ज मयन्ति सचे अज्ज मयम्। सहब्यतं उपपज्जतीति सहभावं आपज्जति। तत्रस्स अकुसलं उपपत्तिया पच्चयो होति, कुसलं उपपन्नानं सम्पत्तिया। अन्नन्ति खादनीयभोजनीयम्। पानन्ति यंकिञ्चि पानकम्। वत्थन्ति निवासनपारुपनम्। यानन्ति छत्तुपाहनं आदिं कत्वा यंकिञ्चि गमनपच्चयम्। मालन्ति यंकिञ्चि सुमनमालादिपुप्फम्। गन्धन्ति यंकिञ्चि चन्दनादिगन्धम्। विलेपनन्ति यंकिञ्चि छविरागकरणम्। सेय्यावसथपदीपेय्यन्ति मञ्चपीठादिसेय्यं एकभूमिकादिआवसथं वट्टितेलादिपदीपूपकरणञ्च देतीति अत्थो। तेसञ्हि दीघायुकताय च वण्णवन्तताय च सुखबहुलताय च पत्थनं कत्वा इमं दसविधं दानवत्थुं दत्वा तं सम्पत्तिं अनुभवितुं तत्थ निब्बत्तन्ति। सेसं सब्बत्थ उत्तानमेवाति।</description>
    </item>
    
    <item>
      <title>०९. सुपण्णसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/09_supaNNasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/09_supaNNasaMyuttavaNNanA/</guid>
      <description>९. सुपण्णसंयुत्तवण्णना
३९२-४३७. सुपण्णसंयुत्ते पत्तानं वण्णवन्तताय गरुळा सुपण्णाति वुत्ता। इधापि पठमसुत्तं पुरिमनयेनेव अट्ठुप्पत्तियं वुत्तम्। हरन्तीति उद्धरन्ति। उद्धरमाना च पन ते अत्तना हीने वा समे वा उद्धरितुं सक्कोन्ति, न अत्तना पणीततरे। सत्तविधा हि अनुद्धरणीयनागा नाम पणीततरा कम्बलस्सतरा धतरट्ठा सत्तसीदन्तरवासिनो पथविट्ठका पब्बतट्ठका विमानट्ठकाति। तत्र अण्डजादीनं जलाबुजादयो पणीततरा , ते तेहि अनुद्धरणीया। कम्बलस्सतरा पन नागसेनापतिनो, ते यत्थ कत्थचि दिस्वा यो कोचि सुपण्णो उद्धरितुं न सक्कोति। धतरट्ठा पन नागराजानो, तेपि कोचि उद्धरितुं न सक्कोति। ये पन सत्तसीदन्तरे महासमुद्दे वसन्ति, ते यस्मा कत्थचि विकम्पनं कातुं न सक्का, तस्मा कोचि उद्धरितुं न सक्कोति। पथविट्ठकादीनं निलीयनोकासो अत्थि, तस्मा तेपि उद्धरितुं न सक्कोति। ये पन महासमुद्दे ऊमिपिट्ठे वसन्ति, ते यो कोचि समो वा पणीततरो वा सुपण्णो उद्धरितुं सक्कोति। सेसं नागसंयुत्ते वुत्तनयमेवाति।</description>
    </item>
    
    <item>
      <title>१०. गन्धब्बकायसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/10_gandhabbakAyasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/10_gandhabbakAyasaMyuttavaNNanA/</guid>
      <description>१०. गन्धब्बकायसंयुत्तवण्णना
४३८-५४९. गन्धब्बकायसंयुत्ते मूलगन्धे अधिवत्थाति यस्स रुक्खस्स मूले गन्धो अत्थि, तं निस्साय निब्बत्ता। सो हि सकलोपि रुक्खो तेसं उपकप्पति। सेसपदेसुपि एसेव नयो। गन्धगन्धेति मूलादिगन्धानं गन्धे। यस्स हि रुक्खस्स सब्बेसम्पि मूलादीनं गन्धो अत्थि, सो इध गन्धो नाम। तस्स गन्धस्स गन्धे, तस्मिं अधिवत्था। इध मूलादीनि सब्बानि तेसंयेव उपकप्पन्ति। सो दाता होति मूलगन्धानन्ति सो काळानुसारिकादीनं मूलगन्धानं दाता होति। एवं सब्बपदेसु अत्थो वेदितब्बो। एवञ्हि सरिक्खदानम्पि दत्वा पत्थनं ठपेन्ति, असरिक्खदानम्पि। तं दस्सेतुं सो अन्नं देतीतिआदि दसविधं दानवत्थु वुत्तम्। सेसं सब्बत्थ उत्तानमेवाति।</description>
    </item>
    
    <item>
      <title>११. वलाहकसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/11_valAhakasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/11_valAhakasaMyuttavaNNanA/</guid>
      <description>११. वलाहकसंयुत्तवण्णना
५५०-६०६. वलाहकसंयुत्ते वलाहककायिकाति वलाहकनामके देवकाये उप्पन्ना आकासचारिकदेवा। सीतवलाहकाति सीतकरणवलाहका। सेसपदेसुपि एसेव नयो। चेतोपणिधिमन्वायाति चित्तट्ठपनं आगम्म। सीतं होतीति यं वस्साने वा हेमन्ते वा सीतं होति, तं उतुसमुट्ठानमेव। यं पन सीतेपि अतिसीतं, गिम्हे च उप्पन्नं सीतं, तं देवतानुभावेन निब्बत्तं सीतं नाम। उण्हं होतीति यं गिम्हाने उण्हं, तं उतुसमुट्ठानिकं पाकतिकमेव। यं पन उण्हेपि अतिउण्हं, सीतकाले च उप्पन्नं उण्हं, तं देवतानुभावेन निब्बत्तं उण्हं नाम। अब्भं होतीति अब्भमण्डपो होति। इधापि यं वस्साने च सिसिरे च अब्भं उप्पज्जति, तं उतुसमुट्ठानिकं पाकतिकमेव। यं पन अब्भेयेव अतिअब्भं, सत्तसत्ताहम्पि चन्दसूरिये छादेत्वा एकन्धकारं करोति, यञ्च चित्तवेसाखमासेसु अब्भं, तं देवतानुभावेन उप्पन्नं अब्भं नाम। वातो होतीति यो तस्मिं तस्मिं उतुम्हि उत्तरदक्खिणादिपकतिवातो होति, अयं उतुसमुट्ठानोव। योपि पन रुक्खक्खन्धादिपदालनो अतिवातो नाम अत्थि, अयञ्चेव, यो च अञ्ञोपि अकालवातो, अयं देवतानुभावनिब्बत्तो नाम। देवो वस्सतीति यं वस्सिके चत्तारो मासे वस्सं, तं उतुसमुट्ठानमेव। यं पन वस्सेयेव अतिवस्सं, यञ्च चित्तवेसाखमासेसु वस्सं, तं देवतानुभावनिब्बत्तं नाम।</description>
    </item>
    
    <item>
      <title>१२. वच्छगोत्तसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/12_vachChagottasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/12_vachChagottasaMyuttavaNNanA/</guid>
      <description>१२. वच्छगोत्तसंयुत्तवण्णना
६०७-६६१. वच्छगोत्तसंयुत्ते अञ्ञाणाति अञ्ञाणेन। एवं सब्बपदेसु करणवसेनेव अत्थो वेदितब्बो। सब्बानि चेतानि अञ्ञमञ्ञवेवचनानेवाति। इमस्मिञ्च पन संयुत्ते एकादस सुत्तानि पञ्चपञ्ञास वेय्याकरणानीति वेदितब्बानि।
वच्छगोत्तसंयुत्तवण्णना निट्ठिता।</description>
    </item>
    
    <item>
      <title>१३. झानसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/13_jhAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/03_khandhavagga-aTThakathA/13_jhAnasaMyuttam/</guid>
      <description>१३. झानसंयुत्तम्
१. समाधिमूलकसमापत्तिसुत्तवण्णना ६६२. झानसंयुत्तस्स पठमे समाधिकुसलोति पठमं झानं पञ्चङ्गिकं दुतियं तिवङ्गिकन्ति एवं अङ्गववत्थानकुसलो। न समाधिस्मिं समापत्तिकुसलोति चित्तं हासेत्वा कल्लं कत्वा झानं समापज्जितुं न सक्कोति। इमिना नयेन सेसपदानिपि वेदितब्बानि।
२-५५. समाधिमूलकठितिसुत्तादिवण्णना ६६३-७१६. दुतियादीसु न समाधिस्मिं ठितिकुसलोति झानं ठपेतुं अकुसलो, सत्तट्ठअच्छरामत्तं झानं ठपेतुं न सक्कोति। न समाधिस्मिं वुट्ठानकुसलोति झानतो वुट्ठातुं अकुसलो, यथापरिच्छेदेन वुट्ठातुं न सक्कोति। न समाधिस्मिं कल्लितकुसलोति चित्तं हासेत्वा कल्लं कातुं अकुसलो। न समाधिस्मिं आरम्मणकुसलोति कसिणारम्मणेसु अकुसलो। न समाधिस्मिं गोचरकुसलोति कम्मट्ठानगोचरे चेव भिक्खाचारगोचरे च अकुसलो। न समाधिस्मिं अभिनीहारकुसलोति कम्मट्ठानं अभिनीहरितुं अकुसलो। न समाधिस्मिं सक्कच्चकारीति झानं अप्पेतुं सक्कच्चकारी न होति। न समाधिस्मिं सातच्चकारीति झानप्पनाय सततकारी न होति, कदाचिदेव करोति। न समाधिस्मिं सप्पायकारीति समाधिस्स सप्पाये उपकारकधम्मे पूरेतुं न सक्कोति। ततो परं समापत्तिआदीहि पदेहि योजेत्वा चतुक्का वुत्ता। तेसं अत्थो वुत्तनयेनेव वेदितब्बो। सकलं पनेत्थ झानसंयुत्तं लोकियज्झानवसेनेव कथितन्ति।</description>
    </item>
    
  </channel>
</rss>