<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ सळायतनवग्ग-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/</link>
    <description>Recent content in &#43;०४ सळायतनवग्ग-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/index.xml" rel="self" type="application/rss+xml" />
    
    
    <item>
      <title>०१. सळायतनसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/01_saLAyatanasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/01_saLAyatanasaMyuttam/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
सळायतनवग्ग-अट्ठकथा
१. सळायतनसंयुत्तम्
१. अनिच्चवग्गो
१. अज्झत्तानिच्चसुत्तवण्णना १. सळायतनवग्गस्स पठमे चक्खुन्ति द्वे चक्खूनि – ञाणचक्खु चेव मंसचक्खु च। तत्थ ञाणचक्खु पञ्चविधं – बुद्धचक्खु, धम्मचक्खु, समन्तचक्खु, दिब्बचक्खु, पञ्ञाचक्खूति। तेसु बुद्धचक्खु नाम आसयानुसयञाणञ्चेव इन्द्रियपरोपरियत्तञाणञ्च, यं – ‘‘बुद्धचक्खुना लोकं वोलोकेन्तो’’ति (महाव॰ ९; म॰ नि॰ १.२८३; २.३३८) आगतम्। धम्मचक्खु नाम हेट्ठिमा तयो मग्गा तीणि च फलानि, यं – ‘‘विरजं वीतमलं धम्मचक्खुं उदपादी’’ति (महाव॰ १६; म॰ नि॰ २.३९५) आगतम्। समन्तचक्खु नाम सब्बञ्ञुतञ्ञाणं, यं – ‘‘पासादमारुय्ह समन्तचक्खू’’ति (महाव॰ ८; म॰ नि॰ १.</description>
    </item>
    
    <item>
      <title>०२. वेदनासंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/02_vedanAsaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/02_vedanAsaMyuttam/</guid>
      <description>२. वेदनासंयुत्तम्
१. सगाथावग्गो
१. समाधिसुत्तवण्णना २४९. वेदनासंयुत्ते सगाथावग्गस्स पठमे समाहितोति उपचारेन वा अप्पनाय वा समाहितो। वेदना च पजानातीति वेदना दुक्खसच्चवसेन पजानाति। वेदनानञ्च सम्भवन्ति तासंयेव सम्भवं समुदयसच्चवसेन पजानाति। यत्थ चेताति यत्थेता वेदना निरुज्झन्ति, तं निब्बानं निरोधसच्चवसेन पजानाति। खयगामिनन्ति तासंयेव वेदनानं खयगामिनं मग्गं मग्गसच्चवसेन पजानाति। निच्छातो परिनिब्बुतोति नित्तण्हो हुत्वा किलेसपरिनिब्बानेन परिनिब्बुतो। एवमेत्थ सुत्ते सम्मसनचारवेदना कथिता। गाथासु द्वीहि पदेहि समथविपस्सना कथिता, सेसेहि चतुसच्चं कथितम्। एवमेत्थ सब्बसङ्गाहिको चतुभूमकधम्मपरिच्छेदो वुत्तो।
२. सुखसुत्तवण्णना २५०. दुतिये अदुक्खमसुखं सहाति अदुक्खमसुखञ्च सुखदुक्खेहि सह। अज्झत्तञ्च बहिद्धा चाति अत्तनो च परस्स च। मोसधम्मन्ति नस्सनसभावम्। पलोकिनन्ति पलुज्जनकं भिज्जनसभावम्। फुस्स फुस्स वयं पस्सन्ति ञाणेन फुसित्वा फुसित्वा वयं पस्सन्तो। एवं तत्थ विरज्जतीति एवं तासु वेदनासु विरज्जति। इधापि सुत्ते सम्मसनचारवेदना कथिता, गाथासु ञाणफुसनम्।</description>
    </item>
    
    <item>
      <title>०३. मातुगामसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/03_mAtugAmasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/03_mAtugAmasaMyuttam/</guid>
      <description>३. मातुगामसंयुत्तम्
१. पठमपेय्यालवग्गो
१-२. मातुगामसुत्तादिवण्णना २८०-२८१. मातुगामसंयुत्तस्स पठमे अङ्गेहीति अगुणङ्गेहि। न च रूपवाति न रूपसम्पन्नो विरूपो दुद्दसिको। न च भोगवाति न भोगसम्पन्नो निद्धनो। न च सीलवाति न सीलसम्पन्नो दुस्सीलो। अलसो चाति कन्तनपचनादीनि कम्मानि कातुं न सक्कोति, कुसीतो आलसियो निसिन्नट्ठाने निसिन्नोव, ठितठाने ठितोव निद्दायति एव। पजञ्चस्स न लभतीति अस्स पुरिसस्स कुलवंसपतिट्ठापकं पुत्तं न लभति, वञ्झित्थी नाम होति। सुक्कपक्खो वुत्तविपरियायेन वेदितब्बो। दुतियं पठमे वुत्तनयेनेव परिवत्तेतब्बम्।
३. आवेणिकदुक्खसुत्तवण्णना २८२. ततिये आवेणिकानीति पाटिपुग्गलिकानि पुरिसेहि असाधारणानि। पारिचरियन्ति परिचारिकभावम्।</description>
    </item>
    
    <item>
      <title>०४. जम्बुखादकसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/04_jambukhAdakasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/04_jambukhAdakasaMyuttam/</guid>
      <description>४. जम्बुखादकसंयुत्तम्
१. निब्बानपञ्हासुत्तवण्णना ३१४. जम्बुखादकसंयुत्ते जम्बुखादको परिब्बाजकोति एवंनामो थेरस्स भागिनेय्यो छन्नपरिब्बाजको। यो खो आवुसो रागक्खयोति निब्बानं आगम्म रागो खीयति, तस्मा निब्बानं रागक्खयोति वुच्चति। दोसमोहक्खयेसुपि एसेव नयो।
यो पन इमिनाव सुत्तेन किलेसक्खयमत्तं निब्बानन्ति वदेय्य, सो वत्तब्बो ‘‘कस्स किलेसानं खयो, किं अत्तनो, उदाहु परेस’’न्ति? अद्धा ‘‘अत्तनो’’ति वक्खति। ततो पुच्छितब्बो ‘‘गोत्रभुञाणस्स किं आरम्मण’’न्ति? जानमानो ‘‘निब्बान’’न्ति वक्खति। किं पन गोत्रभुञाणक्खणे किलेसा खीणा खीयन्ति खीयिस्सन्तीति? ‘‘खीणा’’ति वा ‘‘खीयन्ती’’ति वा न वत्तब्बा, ‘‘खीयिस्सन्ती’’ति पन वत्तब्बाति। किं पन तेसु अखीणेसुयेव किलेसेसु गोत्रभुञाणं किलेसक्खयं आरम्मणं करोतीति?</description>
    </item>
    
    <item>
      <title>०५. सामण्डकसंयुत्तवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/05_sAmaNDakasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/05_sAmaNDakasaMyuttavaNNanA/</guid>
      <description>५. सामण्डकसंयुत्तवण्णना
३३०-३३१. सामण्डकसंयुत्तेपि इमिनाव नयेन अत्थो वेदितब्बो।
सामण्डकसंयुत्तवण्णना निट्ठिता।</description>
    </item>
    
    <item>
      <title>०६. मोग्गल्लानसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/06_moggallAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/06_moggallAnasaMyuttam/</guid>
      <description>६. मोग्गल्लानसंयुत्तम्
१-८. पठमझानपञ्हासुत्तादिवण्णना ३३२-३३९. मोग्गल्लानसंयुत्ते कामसहगताति पञ्चनीवरणसहगता। तस्स हि पठमज्झानवुट्ठितस्स पञ्च नीवरणानि सन्ततो उपट्ठहिंसु। तेनस्स तं पठमज्झानं हानभागियं नाम अहोसि। तं पमादं ञत्वा सत्था ‘‘मा पमादो’’ति ओवादं अदासि। दुतियज्झानादीसुपि इमिनाव नयेन अत्थो वेदितब्बो। आरम्मणसहगतमेव हेत्थ ‘‘सहगत’’न्ति वुत्तम्।
९. अनिमित्तपञ्हासुत्तवण्णना ३४०. अनिमित्तं चेतोसमाधिन्ति निच्चनिमित्तादीनि पहाय पवत्तं विपस्सनासमाधिंयेव सन्धायेतं वुत्तन्ति। निमित्तानुसारि विञ्ञाणं होतीति एवं इमिना विपस्सनासमाधिविहारेन विहरतो विपस्सनाञाणे तिक्खे सूरे वहमाने। यथा नाम पुरिसस्स तिखिणेन फरसुना रुक्खं छिन्दन्तस्स ‘‘सुट्ठु वत मे फरसु वहती’’ति खणे खणे फरसुधारं ओलोकेन्तस्स छेज्जकिच्चं न निप्फज्जति, एवं थेरस्सापि ‘‘सूरं वत मे हुत्वा ञाणं वहती’’ति विपस्सनं आरब्भ निकन्ति उप्पज्जति। अथ विपस्सनाकिच्चं साधेतुं नासक्खि। तं सन्धाय वुत्तं ‘‘निमित्तानुसारि विञ्ञाणं होती’’ति। सब्बनिमित्तानं अमनसिकारा अनिमित्तं चेतोसमाधिं उपसम्पज्ज विहासिन्ति सब्बेसं निच्चसुखअत्तनिमित्तानं अमनसिकारेन अनिमित्तं वुट्ठानगामिनिविपस्सनासम्पयुत्तं चेतोसमाधिं निब्बानारम्मणं उपरिमग्गफलसमाधिं उपसम्पज्ज विहासिम्।</description>
    </item>
    
    <item>
      <title>०७. चित्तसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/07_chittasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/07_chittasaMyuttam/</guid>
      <description>७. चित्तसंयुत्तम्
१. संयोजनसुत्तवण्णना ३४३. चित्तसंयुत्तस्स पठमे मच्छिकासण्डेति एवंनामके वनसण्डे। अयमन्तराकथा उदपादीति पोराणकत्थेरा अतिरच्छानकथा होन्ति, निसिन्ननिसिन्नट्ठाने पञ्हं समुट्ठापेत्वा अजानन्ता पुच्छन्ति, जानन्ता विस्सज्जेन्ति, तेन नेसं अयं कथा उदपादि। मिगपथकन्ति एवंनामकं अत्तनो भोगगामम्। सो किर अम्बाटकारामस्स पिट्ठिभागे होति। तेनुपसङ्कमीति ‘‘थेरानं पञ्हं विस्सज्जेत्वा फासुविहारं कत्वा दस्सामी’’ति चिन्तेत्वा उपसङ्कमि। गम्भीरे बुद्धवचनेति अत्थगम्भीरे चेव धम्मगम्भीरे च बुद्धवचने। पञ्ञाचक्खु कमतीति ञाणचक्खु वहति पवत्तति।
२. पठमइसिदत्तसुत्तवण्णना ३४४. दुतिये आयस्मन्तं थेरन्ति तेसु थेरेसु जेट्ठकं महाथेरम्। तुण्ही अहोसीति जानन्तोपि अविसारदत्ता न किञ्चि ब्याहरि। ब्याकरोमहं भन्तेति ‘‘अयं थेरो नेव अत्तना ब्याकरोति, न अञ्ञे अज्झेसति, उपासकोपि भिक्खुसङ्घं विहेसेति, अहमेतं ब्याकरित्वा फासुविहारं कत्वा दस्सामी’’ति चिन्तेत्वा आसनतो वुट्ठाय थेरस्स सन्तिकं गन्त्वा एवं ओकासमकासि, कतावकासो पन अत्तनो आसने निसीदित्वा ब्याकासि।</description>
    </item>
    
    <item>
      <title>०८. गामणिसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/08_gAmaNisaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/08_gAmaNisaMyuttam/</guid>
      <description>८. गामणिसंयुत्तम्
१. चण्डसुत्तवण्णना ३५३. गामणिसंयुत्तस्स पठमे चण्डो गामणीति धम्मसङ्गाहकत्थेरेहि चण्डोति गहितनामो एको गामणि। पातुकरोतीति भण्डन्तं पटिभण्डन्तो अक्कोसन्तं पच्चक्कोसन्तो पहरन्तं पटिपहरन्तो पाकटं करोतीति दस्सेति। न पातुकरोतीति अक्कुट्ठोपि पहटोपि किञ्चि पच्चनीकं अकरोन्तोति दस्सेति।
२. तालपुटसुत्तवण्णना ३५४. दुतिये तालपुटोति एवंनामको। तस्स किर बन्धना पमुत्ततालपक्कवण्णो विय मुखवण्णो विप्पसन्नो अहोसि, तेनस्स तालपुटोति नामं अकंसु। स्वायं अभिनीहारसम्पन्नो पच्छिमभविकपुग्गलो। यस्मा पन पटिसन्धि नाम अनियता आकासे खित्तदण्डसदिसा, तस्मा एस नटकुले निब्बत्ति। वुड्ढिप्पत्तो पन नटसिप्पे अग्गो हुत्वा सकलजम्बुदीपे पाकटो जातो। तस्स पञ्च सकटसतानि पञ्च मातुगामसतानि परिवारो, भरियायपिस्स तावतकावाति मातुगामसहस्सेन चेव सकटसहस्सेन च सद्धिं यं यं नगरं वा निगमं वा पविसति, तत्थस्स पुरेतरमेव सतसहस्सं देन्ति। समज्जवेसं गण्हित्वा पन मातुगामसहस्सेन सद्धिं कीळं करोन्तस्स यं हत्थूपगपादूपगादिआभरणजातं खिपन्ति, तस्स परियन्तो नत्थि। सो तंदिवसं मातुगामसहस्सपरिवारितो राजगहे कीळं कत्वा परिपक्कञाणत्ता सपरिवारोव येन भगवा तेनुपसङ्कमि।</description>
    </item>
    
    <item>
      <title>०९. असङ्खतसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/09_asankhatasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/09_asankhatasaMyuttam/</guid>
      <description>९. असङ्खतसंयुत्तम्
१. पठमवग्गो
१-११. कायगतासतिसुत्तादिवण्णना ३६६-३७६. असङ्खतसंयुत्ते असङ्खतन्ति अकतम्। हितेसिनाति हितं एसन्तेन। अनुकम्पकेनाति अनुकम्पमानेन। अनुकम्पं उपादायाति अनुकम्पं चित्तेन परिग्गहेत्वा, पटिच्चातिपि वुत्तं होति। कतं वो तं मयाति तं मया इमं असङ्खतञ्च असङ्खतमग्गञ्च देसेन्तेन तुम्हाकं कतम्। एत्तकमेव हि अनुकम्पकस्स सत्थु किच्चं, यदिदं अविपरीतधम्मदेसना। इतो परं पन पटिपत्ति नाम सावकानं किच्चम्। तेनाह एतानि, भिक्खवे, रुक्खमूलानि…पे॰… अम्हाकं अनुसासनीति इमिना रुक्खमूलसेनासनं दस्सेति। सुञ्ञागारानीति इमिना जनविवित्तं ठानम्। उभयेन च योगानुरूपं सेनासनं आचिक्खति, दायज्जं निय्यातेति।
झायथाति आरम्मणूपनिज्झानेन अट्ठतिंसारम्मणानि, लक्खणूपनिज्झानेन च अनिच्चादितो खन्धायतनादीनि उपनिज्झायथ, समथञ्च विपस्सनञ्च वड्ढेथाति वुत्तं होति। मा पमादत्थाति मा पमज्जित्थ। मा पच्छा विप्पटिसारिनो अहुवत्थाति ये हि पुब्बे दहरकाले अरोगकाले सत्तसप्पायादिसम्पत्तिकाले सत्थु सम्मुखीभावकाले च योनिसोमनसिकाररहिता रत्तिन्दिवं मङ्कुलभत्तं हुत्वा सेय्यसुखं मिद्धसुखं अनुभोन्ता पमज्जन्ति, ते पच्छा जराकाले रोगकाले मरणकाले विपत्तिकाले सत्थु परिनिब्बुतकाले च तं पुब्बे पमादविहारं अनुस्सरन्ता सप्पटिसन्धिकालकिरियञ्च भारियं सम्पस्समाना विप्पटिसारिनो होन्ति। तुम्हे पन तादिसा मा अहुवत्थाति दस्सेन्तो आह ‘‘मा पच्छा विप्पटिसारिनो अहुवत्था’’ति।</description>
    </item>
    
    <item>
      <title>१०. अब्याकतसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/10_abyAkatasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/04_saLAyatanavagga-aTThakathA/10_abyAkatasaMyuttam/</guid>
      <description>१०. अब्याकतसंयुत्तम्
१. खेमासुत्तवण्णना ४१०. अब्याकतसंयुत्तस्स पठमे खेमाति गिहिकाले बिम्बिसारस्स उपासिका सद्धापब्बजिता महाथेरी ‘‘एतदग्गं, भिक्खवे, मम साविकानं भिक्खुनीनं महापञ्ञानं यदिदं खेमा’’ति एवं भगवता महापञ्ञताय एतदग्गे ठपिता। पण्डिताति पण्डिच्चेन समन्नागता। वियत्ताति वेय्यत्तियेन समन्नागता। मेधाविनीति मेधाय पञ्ञाय समन्नागता। बहुस्सुताति परियत्तिबाहुसच्चेनपि पटिवेधबाहुसच्चेनपि समन्नागता।
गणकोति अच्छिद्दकगणनाय कुसलो। मुद्दिकोति अङ्गुलिमुद्दाय गणनाय कुसलो। सङ्खायकोति पिण्डगणनाय कुसलो। गम्भीरोति चतुरासीतियोजनसहस्सगम्भीरो। अप्पमेय्योति आळ्हकगणनाय अप्पमेय्यो। दुप्परियोगाहोति आळ्हकगणनाय पमाणगहणत्थं दुरोगाहो। येन रूपेन तथागतन्ति येन रूपेन दीघो रस्सो सामो ओदातोति सत्तसङ्खातं तथागतं पञ्ञपेय्य। तं रूपं तथागतस्स पहीनन्ति तं वुत्तप्पकाररूपं समुदयप्पहानेन सब्बञ्ञुतथागतस्स पहीनम्। रूपसङ्खाय विमुत्तोति आयतिं रूपस्स अनुप्पत्तिया रूपारूपकोट्ठासेनपि एवरूपो नाम भविस्सतीति वोहारस्सपि पटिपस्सद्धत्ता रूपपण्णत्तियापि विमुत्तो। गम्भीरोति अज्झासय गम्भीरताय च गुणगम्भीरताय च गम्भीरो। तस्स एवं गुणगम्भीरस्स सतो सब्बञ्ञुतथागतस्स यं उपादाय सत्तसङ्खातो तथागतोति पञ्ञत्ति होति, तदभावेन तस्सा पञ्ञत्तिया अभावं पस्सन्तस्स अयं सत्तसङ्खातो होति तथागतो परं मरणाति इदं वचनं न उपेति न युज्जति, न होति तथागतो परं मरणातिआदिवचनम्पि न उपेति न युज्जतीति अत्थो।</description>
    </item>
    
  </channel>
</rss>