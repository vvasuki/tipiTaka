<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ निदानवग्ग-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/</link>
    <description>Recent content in &#43;०२ निदानवग्ग-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/index.xml" rel="self" type="application/rss+xml" />
    
    
    <item>
      <title>०१. निदानसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/01_nidAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/01_nidAnasaMyuttam/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
निदानवग्ग-अट्ठकथा
१. निदानसंयुत्तम्
१. बुद्धवग्गो
१. पटिच्चसमुप्पादसुत्तवण्णना १. एवं मे सुतन्ति – निदानवग्गे पठमं पटिच्चसमुप्पादसुत्तम्। तत्रायं अनुपुब्बपदवण्णना – तत्र खो भगवा भिक्खू आमन्तेसीति, एत्थ तत्राति देसकालपरिदीपनम्। तञ्हि ‘‘यं समयं विहरति, तत्र समये, यस्मिञ्च जेतवने विहरति, तत्र जेतवने’’ति दीपेति। भासितब्बयुत्ते वा देसकाले दीपेति। न हि भगवा अयुत्ते देसे काले च धम्मं भासति। ‘‘अकालो खो ताव बाहिया’’तिआदि (उदा॰ १०) चेत्थ साधकम्। खोति पदपूरणमत्ते, अवधारणे आदिकालत्थे वा निपातो। भगवाति लोकगरुदीपनम्। भिक्खूति कथासवनयुत्तपुग्गलवचनम्। अपिचेत्थ ‘‘भिक्खकोति भिक्खु, भिक्खाचरियं अज्झूपगतोति भिक्खू’’तिआदिना (पारा॰ ४५; विभ॰ ५१०) नयेन वचनत्थो वेदितब्बो। आमन्तेसीति आलपि, अभासि, सम्बोधेसि, अयमेत्थ अत्थो। अञ्ञत्र पन ञापनेपि होति। यथाह – ‘‘आमन्तयामि वो, भिक्खवे, पटिवेदयामि वो, भिक्खवे’’ति। पक्कोसनेपि। यथाह – ‘‘एहि त्वं, भिक्खु, मम वचनेन सारिपुत्तं आमन्तेही’’ति (अ॰ नि॰ ९.</description>
    </item>
    
    <item>
      <title>०२. अभिसमयसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/02_abhisamayasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/02_abhisamayasaMyuttam/</guid>
      <description>२. अभिसमयसंयुत्तम्
१. नखसिखासुत्तवण्णना ७४. अभिसमयसंयुत्तस्स पठमे नखसिखायन्ति मंसट्ठानेन विमुत्ते नखग्गे। नखसिखा च नाम लोकियानं महतीपि होति, सत्थु पन रत्तुप्पलपत्तकोटि विय सुखुमा। कथं पनेत्थ पंसु पतिट्ठितोति? अधिट्ठानबलेन। भगवता हि अत्थं ञापेतुकामेन अधिट्ठानबलेन तत्थ पतिट्ठापितो। सतिमं कलन्ति महापथविया पंसुं सतकोट्ठासे कत्वा ततो एककोट्ठासम्। परतोपि एसेव नयो। अभिसमेताविनोति पञ्ञाय अरियसच्चानि अभिसमेत्वा ठितस्स। पुरिमं दुक्खक्खन्धं परिक्खीणं परियादिण्णं उपनिधायाति एतदेव बहुतरं दुक्खं, यदिदं परिक्खीणन्ति एवं पठमं वुत्तं दुक्खक्खन्धं उपनिधाय, ञाणेन तं तस्स सन्तिके ठपेत्वा उपपरिक्खियमानेति अत्थो। कतमं पनेत्थ पुरिमदुक्खं नाम?</description>
    </item>
    
    <item>
      <title>०३. धातुसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/03_dhAtusaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/03_dhAtusaMyuttam/</guid>
      <description>३. धातुसंयुत्तम्
१. नानत्तवग्गो
१.धातुनानत्तसुत्तवण्णना ८५. धातुसंयुत्तस्स पठमे निस्सत्तट्ठसुञ्ञतट्ठसङ्खातेन सभावट्ठेन धातूति लद्धनामानं धम्मानं नानासभावो धातुनानत्तम्। चक्खुधातूतिआदीसु चक्खुपसादो चक्खुधातु, रूपारम्मणं रूपधातु, चक्खुपसादवत्थुकं चित्तं चक्खुविञ्ञाणधातु। सोतपसादो सोतधातु, सद्दारम्मणं सद्दधातु, सोतपसादवत्थुकं चित्तं सोतविञ्ञाणधातु। घानपसादो घानधातु, गन्धारम्मणं गन्धधातु, घानपसादवत्थुकं चित्तं घानविञ्ञाणधातु। जिव्हापसादो जिव्हाधातु, रसारम्मणं रसधातु, जिव्हापसादवत्थुकं चित्तं जिव्हाविञ्ञाणधातु। कायपसादो कायधातु, फोट्ठब्बारम्मणं फोट्ठब्बधातु, कायपसादवत्थुकं चित्तं कायविञ्ञाणधातु। तिस्सो मनोधातुयो मनोधातु, वेदनादयो तयो खन्धा सुखुमरूपानि निब्बानञ्च धम्मधातु, सब्बम्पि मनोविञ्ञाणं मनोविञ्ञाणधातूति। एत्थ च सोळस धातुयो कामावचरा, अवसाने द्वे चतुभूमिकाति। पठमम्।</description>
    </item>
    
    <item>
      <title>०४. अनमतग्गसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/04_anamataggasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/04_anamataggasaMyuttam/</guid>
      <description>४. अनमतग्गसंयुत्तम्
१. पठमवग्गो
१. तिणकट्ठसुत्तवण्णना १२४. अनमतग्गसंयुत्तस्स पठमे अनमतग्गोति अनु अमतग्गो, वस्ससतं वस्ससहस्सं ञाणेन अनुगन्त्वापि अमतग्गो अविदितग्गो, नास्स सक्का इतो वा एत्तो वा अग्गं जानितुं, अपरिच्छिन्नपुब्बापरकोटिकोति अत्थो। संसारोति खन्धादीनं अविच्छिन्नप्पवत्ता पटिपाटि। पुब्बा कोटि न पञ्ञायतीति पुरिममरियादा न दिस्सति। यदग्गेन चस्स पुरिमा कोटि न पञ्ञायति, पच्छिमापि तदग्गेनेव न पञ्ञायति, वेमज्झेयेव पन सत्ता संसरन्ति। परियादानं गच्छेय्याति इदं उपमाय खुद्दकत्ता वुत्तम्। बाहिरसमयस्मिञ्हि अत्थो परित्तो होति, उपमा महती। ‘‘हत्थी विय अयं गोणो, गोणो विय सूकरो, समुद्दो विय तळाक’’न्ति हि वुत्ते न तेसं तादिसं पमाणं होति। बुद्धसमये पन उपमा परित्ता, अत्थो महा। पाळियञ्हि एको जम्बुदीपो गहितो, एवरूपानं पन जम्बुदीपानं सतेपि सहस्सेपि सतसहस्सेपि तिणादीनि तेन उपक्कमेन परियादानं गच्छेय्युं, न त्वेव पुरिसस्स मातु मातरोति। दुक्खं पच्चनुभूतन्ति तुम्हेहि दुक्खं अनुभूतम्। तिब्बन्ति तस्सेव वेवचनम्। ब्यसनन्ति ञातिब्यसनादिअनेकविधम्। कटसीति सुसानं, पथवीयेव वा। सा हि पुनप्पुनं मरन्तेहि सरीरनिक्खेपेन वड्ढिता। अलमेवाति युत्तमेव। पठमम्।</description>
    </item>
    
    <item>
      <title>०५. कस्सपसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/05_kassapasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/05_kassapasaMyuttam/</guid>
      <description>५. कस्सपसंयुत्तम्
१. सन्तुट्ठसुत्तवण्णना १४४. कस्सपसंयुत्तस्स पठमे सन्तुट्ठायन्ति सन्तुट्ठो अयम्। इतरीतरेनाति न थूलसुखुमलूखपणीतथिरजिण्णानं येन केनचि, अथ खो यथालद्धादीनं इतरीतरेन येन केनचि सन्तुट्ठोति अत्थो। चीवरस्मिञ्हि तयो सन्तोसा यथालाभसन्तोसो यथाबलसन्तोसो यथासारुप्पसन्तोसोति। पिण्डपातादीसुपि एसेव नयो।
तेसं अयं पभेदसंवण्णना – इध भिक्खु चीवरं लभति सुन्दरं वा असुन्दरं वा, सो तेनेव यापेति, अञ्ञं न पत्थेति, लभन्तोपि न गण्हाति। अयमस्स चीवरे यथालाभसन्तोसो। अथ पन पकतिदुब्बलो वा होति आबाधजराभिभूतो वा, गरुचीवरं पारुपन्तो किलमति, सो सभागेन भिक्खुना सद्धिं तं परिवत्तेत्वा लहुकेन यापेन्तोपि सन्तुट्ठोव होति। अयमस्स चीवरे यथाबलसन्तोसो। अपरो पणीतपच्चयलाभी होति, सो पट्टचीवरादीनं अञ्ञतरं महग्घचीवरं बहूनि वा चीवरानि लभित्वा – ‘‘इदं थेरानं चिरपब्बजितानं, इदं बहुस्सुतानं अनुरूपं, इदं गिलानानं, इदं अप्पलाभीनं होतू’’ति दत्वा तेसं पुराणचीवरं वा सङ्कारकूटादितो वा पन नन्तकानि उच्चिनित्वा तेहि सङ्घाटिं कत्वा धारेन्तोपि सन्तुट्ठोव होति। अयमस्स चीवरे यथासारुप्पसन्तोसो।</description>
    </item>
    
    <item>
      <title>०६. लाभसक्कारसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/06_lAbhasakkArasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/06_lAbhasakkArasaMyuttam/</guid>
      <description>६. लाभसक्कारसंयुत्तम्
१. पठमवग्गो
१. दारुणसुत्तवण्णना १५७. लाभसक्कारसंयुत्तस्स पठमे दारुणोति थद्धो। लाभसक्कारसिलोकोति एत्थ लाभो नाम चतुपच्चयलाभो। सक्कारोति तेसंयेव सुकतानं सुसङ्खतानं लाभो। सिलोकोति वण्णघोसो। कटुकोति तिखिणो। फरुसोति खरो। अन्तरायिकोति अन्तरायकरो। पठमम्।
२. बळिससुत्तवण्णना १५८. दुतिये बाळिसिकोति बळिसं गहेत्वा चरमानो मच्छघातको। आमिसगतन्ति आमिसमक्खितम्। आमिसचक्खूति आमिसे चक्खु दस्सनं अस्साति आमिसचक्खु। गिलबळिसोति गिलितबळिसो। अनयं आपन्नोति दुक्खं पत्तो। ब्यसनं आपन्नोति विनासं पत्तो। यथाकामकरणीयोति यथाकामेन यथारुचिया यथेव नं बाळिसिको इच्छति, तथेवस्स कत्तब्बोति अत्थो। यथाकामकरणीयो पापिमतोति यथा किलेसमारस्स कामो, एवं कत्तब्बो, निरयं वा तिरच्छानयोनिं वा पेत्तिविसयं वा पापेतब्बो। दुतियम्।</description>
    </item>
    
    <item>
      <title>०७. राहुलसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/07_rAhulasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/07_rAhulasaMyuttam/</guid>
      <description>७. राहुलसंयुत्तम्
१. पठमवग्गो
१-८. चक्खुसुत्तादिवण्णना १८८-१९५. राहुलसंयुत्तस्स पठमे एकोति चतूसु इरियापथेसु एकविहारी। वूपकट्ठोति विवेकट्ठो निस्सद्दो। अप्पमत्तोति सतिया अविप्पवसन्तो। आतापीति वीरियसम्पन्नो। पहितत्तो विहरेय्यन्ति विसेसाधिगमत्थाय पेसितत्तो हुत्वा विहरेय्यम्। अनिच्चन्ति हुत्वा अभावाकारेन अनिच्चम्। अथ वा उप्पादवयवन्तताय तावकालिकताय विपरिणामकोटिया निच्चपटिक्खेपतोति इमेहिपि कारणेहि अनिच्चम्। दुक्खन्ति चतूहि कारणेहि दुक्खं दुक्खमनट्ठेन दुक्खवत्थुकट्ठेन सततसम्पीळनट्ठेन सुखपटिक्खेपेनाति। कल्लन्ति युत्तम्। एतं ममाति तण्हागाहो। एसोहमस्मीति मानगाहो। एसो मे अत्ताति दिट्ठिगाहो। तण्हागाहो चेत्थ अट्ठसततण्हाविचरितवसेन, मानगाहो नवविधमानवसेन, दिट्ठिगाहो द्वासट्ठिदिट्ठिवसेन वेदितब्बो। निब्बिन्दं विरज्जतीति एत्थ विरागवसेन चत्तारो मग्गा कथिता, विरागा विमुच्चतीति एत्थ विमुत्तिवसेन चत्तारि सामञ्ञफलानि।</description>
    </item>
    
    <item>
      <title>०८. लक्खणसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/08_lakkhaNasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/08_lakkhaNasaMyuttam/</guid>
      <description>८. लक्खणसंयुत्तम्
१. पठमवग्गो
१. अट्ठिसुत्तवण्णना २०२. लक्खणसंयुत्ते य्वायं आयस्मा च लक्खणोति लक्खणत्थेरो वुत्तो, एस जटिलसहस्सब्भन्तरे एहिभिक्खूपसम्पदाय उपसम्पन्नो आदित्तपरियायावसाने अरहत्तं पत्तो एको महासावकोति वेदितब्बो। यस्मा पनेस लक्खणसम्पन्नेन सब्बाकारपरिपूरेन ब्रह्मसमेन अत्तभावेन समन्नागतो, तस्मा ‘‘लक्खणो’’ति सङ्खं गतो। महामोग्गल्लानो पन पब्बजितदिवसतो सत्तमे दिवसे अरहत्तं पत्तो दुतियो अग्गसावको।
सितं पात्वाकासीति मन्दहसितं पातुअकासि, पकासयि दस्सेसीति वुत्तं होति। किं पन दिस्वा थेरो सितं पात्वाकासीति? उपरि पाळियं आगतं अट्ठिकसङ्खलिकं एकं पेतलोके निब्बत्तं सत्तं दिस्वा। तञ्च खो दिब्बेन चक्खुना, न पसादचक्खुना। पसादचक्खुस्स हि एते अत्तभावा न आपाथं आगच्छन्ति। एवरूपं पन अत्तभावं दिस्वा कारुञ्ञे कत्तब्बे कस्मा सितं पात्वाकासीति?</description>
    </item>
    
    <item>
      <title>०९. ओपम्मसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/09_opammasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/09_opammasaMyuttam/</guid>
      <description>९. ओपम्मसंयुत्तम्
१. कूटसुत्तवण्णना २२३. ओपम्मसंयुत्तस्स पठमे कूटं गच्छन्तीति कूटङ्गमा। कूटं समोसरन्तीति कूटसमोसरणा। कूटसमुग्घाताति कूटस्स समुग्घातेन। अविज्जासमुग्घाताति अरहत्तमग्गेन अविज्जाय समुग्घातेन। अप्पमत्ताति सतिया अविप्पवासे ठिता हुत्वा। पठमम्।
२. नखसिखसुत्तवण्णना २२४. दुतिये मनुस्सेसु पच्चाजायन्तीति ये मनुस्सलोकतो चुता मनुस्सेसु जायन्ति, ते एवं अप्पकाति अधिप्पायो। अञ्ञत्र मनुस्सेहीति ये पन मनुस्सलोकतो चुता ठपेत्वा मनुस्सलोकं चतूसु अपायेसु पच्चाजायन्ति, ते महापथवियं पंसु विय बहुतरा। इमस्मिञ्च सुत्ते देवापि मनुस्सेहेव सङ्गहिता। तस्मा यथा मनुस्सेसु जायन्ता अप्पका, एवं देवेसुपीति वेदितब्बा। दुतियम्।</description>
    </item>
    
    <item>
      <title>१०. भिक्खुसंयुत्तम्</title>
      <link>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/10_bhikkhusaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/03_saMyuttanikAya/02_nidAnavagga-aTThakathA/10_bhikkhusaMyuttam/</guid>
      <description>१०. भिक्खुसंयुत्तम्
१. कोलितसुत्तवण्णना २३५. भिक्खुसंयुत्तस्स पठमे, आवुसोति सावकानं आलापो। बुद्धा हि भगवन्तो सावके आलपन्ता, ‘‘भिक्खवे’’ति आलपन्ति, सावका पन ‘‘बुद्धेहि सदिसा मा होमा’’ति, ‘‘आवुसो’’ति पठमं वत्वा पच्छा, ‘‘भिक्खवे’’ति भणन्ति। बुद्धेहि च आलपिते भिक्खुसङ्घो, ‘‘भन्ते’’ति पटिवचनं देति सावकेहि, ‘‘आवुसो’’ति। अयं वुच्चतीति यस्मा दुतियज्झाने वितक्कविचारा निरुज्झन्ति, येसं निरोधा सद्दायतनं अप्पवत्तिं गच्छति, तस्मा यदेतं दुतियं झानं नाम, अयं वुच्चति ‘‘अरियानं तुण्हीभावो’’ति। अयमेत्थ योजना। ‘‘धम्मी वा कथा अरियो वा तुण्हीभावो’’ति एत्थ पन कम्मट्ठानमनसिकारोपि पठमज्झानादीनिपि अरियो तुण्हीभावोत्वेव सङ्खं गतानि।</description>
    </item>
    
  </channel>
</rss>