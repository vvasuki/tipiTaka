<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ अट्ठकादिनिपात-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/</link>
    <description>Recent content in &#43;०४ अट्ठकादिनिपात-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/index.xml" rel="self" type="application/rss+xml" />
    
    
    <item>
      <title>०१. आनिसंसवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_AnisaMsavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_AnisaMsavaggo/</guid>
      <description>१. आनिसंसवग्गो
१. किमत्थियसुत्तवण्णना १. दसकनिपातस्स पठमे कुसलानि सीलानीति अनवज्जसीलानि। अमङ्कुभावस्स अविप्पटिसारस्स अत्थाय संवत्तन्तीति अविप्पटिसारत्थानि। सो नेसं आनिसंसोति अविप्पटिसारानिसंसानि। यथाभूतञाणदस्सनत्थोतिआदीसु यथाभूतञाणदस्सनं नाम तरुणविपस्सना, निब्बिदा नाम बलवविपस्सना, विरागो नाम मग्गो, विमुत्ति नाम अरहत्तफलं, ञाणदस्सनं नाम पच्चवेक्खणञाणम्। अग्गाय परेन्तीति अरहत्तत्थाय गच्छन्ति।
२. चेतनाकरणीयसुत्तवण्णना २. दुतिये न चेतनाय करणीयन्ति न चेतेत्वा कप्पेत्वा पकप्पेत्वा कातब्बम्। धम्मता एसाति धम्मसभावो एसो कारणनियमो अयम्। अभिसन्देन्तीति पवत्तेन्ति। परिपूरेन्तीति परिपुण्णं करोन्ति। अपारा पारं गमनायाति ओरिमतीरभूता तेभूमकवट्टा निब्बानपारं गमनत्थाय।
३-५. उपनिससुत्तत्तयवण्णना ३-५.</description>
    </item>
    
    <item>
      <title>०१. निस्सयवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_nissayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_nissayavaggo/</guid>
      <description>१. निस्सयवग्गो
१-६. किमत्थियसुत्तादिवण्णना १-६. एकादसकनिपातस्स पठमादीनि हेट्ठा वुत्तनयानेव। केवलञ्चेत्थ आदितो पञ्चसु निब्बिदाविरागं द्विधा भिन्दित्वा एकादसङ्गानि कतानि। छट्ठे सिक्खापच्चक्खानं अधिकम्।
७-८. पठमसञ्ञासुत्तादिवण्णना ७-८. सत्तमे अत्थेन अत्थोति अत्थेन सद्धिमत्थो। ब्यञ्जनेन ब्यञ्जनन्ति ब्यञ्जनेन सद्धिं ब्यञ्जनम्। संसन्दिस्सतीति सम्पवत्तिस्सति। समेस्सतीति समानं भविस्सति। न विग्गय्हिस्सतीति न विरज्झिस्सति। अग्गपदस्मिन्ति निब्बाने। अट्ठमे पच्चवेक्खणा कथिता।
९. सद्धसुत्तवण्णना ९. नवमे दोणिया बद्धोति यवसस्सदोणिया समीपे बद्धो। अन्तरं करित्वाति अब्भन्तरे कत्वा। झायतीति चिन्तेति। पज्झायतीति इतो चितो च नानप्पकारकं झायति। निज्झायतीति निरन्तरवसेन निबद्धं झायति। पथविम्पि निस्साय झायतीति समापत्तियं सनिकन्तिकवसेनेतं वुत्तम्। समापत्तियञ्हि सनिकन्तिकत्ता एस खळुङ्को नाम कतो। आपादीसुपि एसेव नयो।</description>
    </item>
    
    <item>
      <title>०१. मेत्तावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_mettAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_mettAvaggo/</guid>
      <description>॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
अट्ठकनिपात-अट्ठकथा
१. पठमपण्णासकम्
१. मेत्तावग्गो
१. मेत्तासुत्तवण्णना १. अट्ठकनिपातस्स पठमे आसेवितायाति आदरेन सेविताय। भावितायाति वड्ढिताय। बहुलीकतायाति पुनप्पुनं कताय। यानिकतायाति युत्तयानसदिसकताय। वत्थुकतायाति पतिट्ठानट्ठेन वत्थु विय कताय। अनुट्ठितायाति पच्चुपट्ठिताय। परिचितायाति समन्ततो चिताय उपचिताय। सुसमारद्धायाति सुट्ठु समारद्धाय सुकताय। आनिसंसाति गुणा। सुखं सुपतीतिआदीसु यं वत्तब्बं, तं एकादसकनिपाते वक्खाम।
अप्पमाणन्ति फरणवसेन अप्पमाणम्। तनू संयोजना होन्ति, पस्सतो उपधिक्खयन्ति मेत्तापदट्ठानाय विपस्सनाय अनुक्कमेन उपधिक्खयसङ्खातं अरहत्तं पत्तस्स दस संयोजना पहीयन्तीति अत्थो। अथ वा तनू संयोजना होन्तीति पटिघञ्चेव पटिघसम्पयुत्तसंयोजना च तनुका होन्ति। पस्सतो उपधिक्खयन्ति तेसंयेव किलेसूपधीनं खयसङ्खातं मेत्तं अधिगमवसेन पस्सन्तस्स। कुसली तेन होतीति तेन मेत्तायनेन कुसलो होति। सत्तसण्डन्ति सत्तसङ्खातेन सण्डेन समन्नागतं, सत्तभरितन्ति अत्थो। विजेत्वाति अदण्डेन असत्थेन धम्मेनेव विजिनित्वा। राजिसयोति इसिसदिसा धम्मिकराजानो। यजमानाति दानानि ददमाना। अनुपरियगाति विचरिंसु।</description>
    </item>
    
    <item>
      <title>०१. सम्बोधिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_sambodhivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_sambodhivaggo/</guid>
      <description>१. सम्बोधिवग्गो
१. सम्बोधिसुत्तवण्णना १. नवकनिपातस्स पठमे सम्बोधिपक्खिकानन्ति चतुमग्गसङ्खातस्स सम्बोधिस्स पक्खे भवानं, उपकारकानन्ति अत्थो। पाळियं आगते नव धम्मे सन्धायेवं पुच्छति। का उपनिसाति को उपनिस्सयपच्चयो। अभिसल्लेखन्तीति अभिसल्लेखिका। समथविपस्सनाचित्तस्स विवरणे सप्पाया उपकारकाति चेतोविवरणसप्पाया। अप्पिच्छतं आरब्भ पवत्ता कथा अप्पिच्छकथा। सेसेसुपि एसेव नयो।
असुभा भावेतब्बा रागस्स पहानायाति अयमत्थो सालिलायकोपमाय विभावेतब्बो – एको हि पुरिसो असितं गहेत्वा कोटितो पट्ठाय सालिक्खेत्ते सालियो लायति। अथस्स वतिं भिन्दित्वा गावो पविसिंसु। सो असितं ठपेत्वा यट्ठिं आदाय तेनेव मग्गेन गावो नीहरित्वा वतिं पाकतिकं कत्वा पुनपि असितं आदाय सालियो लायि। एत्थ सालिक्खेत्तं विय बुद्धसासनं दट्ठब्बं, सालिलायको विय योगावचरो, असितं विय पञ्ञा, लायनकालो विय विपस्सनाय कम्मकरणकालो, यट्ठि विय असुभकम्मट्ठानं, वति विय संवरो, वतिं भिन्दित्वा गावीनं पविसनं विय सहसा अप्पटिसङ्खाय पमादं आरब्भ रागस्स उप्पज्जनं, असितं ठपेत्वा यट्ठिं आदाय पविट्ठमग्गेनेव गावो नीहरित्वा वतिं पटिपाकतिकं कत्वा पुन कोटितो पट्ठाय सालिलायनं विय असुभकम्मट्ठानेन रागं विक्खम्भेत्वा पुन विपस्सनाय कम्मं आरभनकालो। इममत्थं सन्धाय वुत्तं – ‘‘असुभा भावेतब्बा रागस्स पहानाया’’ति।</description>
    </item>
    
    <item>
      <title>०२. अनुस्सतिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_anussativaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_anussativaggo/</guid>
      <description>२. अनुस्सतिवग्गो
१-२. महानामसुत्तद्वयवण्णना ११-१२. दुतियस्स पठमे नानाविहारेहि विहरतन्ति गिहीनं निबद्धो एको विहारो नाम नत्थि, तस्मा अम्हाकं अनिबद्धविहारेन विहरन्तानं केन विहारेन कतरेन निबद्धविहारेन विहातब्बन्ति पुच्छति। आराधकोति सम्पादको परिपूरको। धम्मसोतसमापन्नो बुद्धानुस्सतिं भावेतीति धम्मसोतसमापन्नो हुत्वा बुद्धानुस्सतिं भावेति। दुतिये गिलाना वुट्ठितोति गिलानो हुत्वा वुट्ठितो।
३. नन्दियसुत्तवण्णना १३. ततिये कल्याणमित्तेति सुमित्ते। एवमेत्थ कल्याणमित्तवसेन सङ्घानुस्सति कथिता। कबळीकाराहारभक्खानन्ति कामावचरदेवानम्। असमयविमुत्तोति असमयविमुत्तिया विमुत्तो खीणासवो।
४. सुभूतिसुत्तवण्णना १४. चतुत्थे को नामायं सुभूती भिक्खूति जानन्तोपि सत्था कथासमुट्ठापनत्थं पुच्छति। सुदत्तस्स उपासकस्स पुत्तोति अनाथपिण्डिकं सन्धायाह। अनाथपिण्डिकस्स हि पुत्तो अत्तनो चूळपितु सन्तिके पब्बजितो, अथ नं सुभूतित्थेरो आदाय सत्थु सन्तिकं अगमासि। सद्धापदानेसूति सद्धानं पुग्गलानं अपदानेसु लक्खणेसु।</description>
    </item>
    
    <item>
      <title>०२. नाथवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_nAthavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_nAthavaggo/</guid>
      <description>२. नाथवग्गो
१. सेनासनसुत्तवण्णना ११. दुतियस्स पठमे पञ्चङ्गसमन्नागतोति पञ्चहि गुणङ्गेहि समन्नागतो। नातिदूरं होति नाच्चासन्नन्ति यञ्हि अतिदूरे होति, पिण्डाय चरित्वा तत्थ गच्छन्तस्स कायचित्तदरथा होति, ततो अनुप्पन्नं वा समाधिं उप्पादेतुं उप्पन्नं वा थिरं कातुं न सक्कोति। अच्चासन्नं बहुजनाकिण्णं होति। चत्तालीसउसभमत्ते पन पदेसे वसतं दूरासन्नदोसविमुत्तञ्च गमनागमनसम्पन्नं नाम होति। दिवाअप्पाकिण्णन्ति दिवसभागे महाजनेन अनाकिण्णम्।
२. पञ्चङ्गसुत्तवण्णना १२. दुतिये केवलीति केवलेहि सकलेहि गुणेहि समन्नागतो। वुसितवाति वुत्थब्रह्मचरियवासो। असेखेनाति असेखधम्मपरियापन्नेन लोकुत्तरेन। सीलक्खन्धेनाति सीलरासिना। विमुत्तिक्खन्धेनाति एत्थ ठपेत्वा सीलादयो तयो सेसा फलधम्मा विमुत्ति नाम, विमुत्तिञाणदस्सनं पच्चवेक्खणञाणं, तं लोकियमेव।</description>
    </item>
    
    <item>
      <title>०२. महावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_mahAvaggo/</guid>
      <description>२. महावग्गो
१. वेरञ्जसुत्तवण्णना ११. दुतियस्स पठमे अभिवादेतीति एवमादीनि न समणो गोतमोति एत्थ वुत्तनकारेन योजेत्वा एवमेत्थ अत्थो वेदितब्बो ‘‘न वन्दति नासना वुट्ठाति, नापि ‘इध भोन्तो निसीदन्तू’ति एवं आसनेन वा निमन्तेती’’ति। एत्थ हि वा-सद्दो विभावने नाम अत्थे ‘‘रूपं निच्चं वा अनिच्चं वा’’तिआदीसु विय। एवं वत्वा अथ अत्तनो अभिवादनादीनि अकरोन्तं भगवन्तं दिस्वा आह – तयिदं, भो गोतम, तथेवाति। यं तं मया सुतं, तं तथेव, तं सवनञ्च मे दस्सनञ्च संसन्दति समेति, अत्थतो एकीभावं गच्छति। न हि भवं गोतमो…पे॰… आसनेन वा निमन्तेतीति। एवं अत्तना सुतं दिट्ठेन निगमेत्वा निन्दन्तो आह – तयिदं, भो गोतम, न सम्पन्नमेवाति तं अभिवादनादीनं अकरणं अयुत्तमेवाति।</description>
    </item>
    
    <item>
      <title>०२. सीहनादवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_sIhanAdavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_sIhanAdavaggo/</guid>
      <description>२. सीहनादवग्गो
१. सीहनादसुत्तवण्णना ११. दुतियस्स पठमे येन भगवा तेनुपसङ्कमीति ‘‘सचे सत्था चारिकं पक्कमितुकामो अस्स , इमस्मिं काले पक्कमेय्य। हन्दाहं चारिकं गमनत्थाय सत्थारं आपुच्छामी’’ति चिन्तेत्वा भिक्खुसङ्घपरिवुतो उपसङ्कमि। आयस्मा मं, भन्तेति सो किर भिक्खु थेरं महता भिक्खुपरिवारेन गच्छन्तं दिस्वा ‘‘इमे भिक्खू तथागतं पहाय सारिपुत्तं परिवारेत्वा निक्खन्ता, गमनविच्छेदमस्स करिस्सामी’’ति अट्ठाने कोपं बन्धित्वा एवमाह। तत्थ आसज्जाति घट्टेत्वा। अप्पटिनिस्सज्जाति अक्खमापेत्वा अच्चयं अदेसेत्वा। किस्मिं पन सो कारणे आघातं बन्धीति? थेरस्स किर दसबलं वन्दित्वा उट्ठाय गच्छतो चीवरकण्णो तस्स सरीरं फुसि, वातो पहरीतिपि वदन्ति। एत्तकेन आघातं बन्धित्वा थेरं महता परिवारेन गच्छन्तं दिस्वा उसूयमानो ‘‘गमनविच्छेदमस्स करिस्सामी’’ति एवमाह। एहि त्वं भिक्खूति सत्था तस्स भिक्खुनो वचनं सुत्वा ‘‘न तं भिक्खु सारिपुत्तो पहरीति वुत्ते, ‘भन्ते, तुम्हे अत्तनो अग्गसावकस्सेव पक्खं वहथ, न मय्ह’न्ति मयि मनोपदोसं कत्वा अपाये निब्बत्तेय्या’’ति ञत्वा ‘‘सारिपुत्तं पक्कोसापेत्वा इममत्थं पुच्छिस्सामी’’ति एकं भिक्खुं आमन्तेत्वा एवमाह। अवापुरणं आदायाति कुञ्चिकं गहेत्वा। सीहनादन्ति सेट्ठनादं पमुखनादं अप्पटिवत्तियनादम्। एवं द्वीहि महाथेरेहि आरोचितो भिक्खुसङ्घो रत्तिट्ठानदिवाट्ठानानि पहाय सत्थु सन्तिकं अगमासि। खीयनधम्मन्ति कथाधम्मम्।</description>
    </item>
    
    <item>
      <title>०३. गहपतिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_gahapativaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_gahapativaggo/</guid>
      <description>३. गहपतिवग्गो
१. पठमउग्गसुत्तवण्णना २१. ततियस्स पठमे पञ्ञत्ते आसने निसीदीति तस्स किर घरे पञ्चन्नं भिक्खुसतानं पञ्च आसनसतानि निच्चं पञ्ञत्तानेव होन्ति, तेसु अञ्ञतरस्मिं आसने निसीदि। तं सुणाहीति ते सुणाहि, तं वा अट्ठविधं अच्छरियधम्मं सुणाहि। चित्तं पसीदीति ‘‘बुद्धो नु खो न बुद्धो नु खो’’ति वितक्कमत्तम्पि न उप्पज्जि, अयमेव बुद्धोति चित्तुप्पादो पसन्नो अनाविलो अहोसि। सकानि वा ञातिकुलानीति अत्तनो यापनमत्तं धनं गहेत्वा ञातिघरानि गच्छतु। कस्स वो दम्मीति कतरपुरिसस्स तुम्हे ददामि, आरोचेथ मे अत्तनो अधिप्पायम्। अप्पटिविभत्ताति ‘‘एत्तकं दस्सामि एत्तकं न दस्सामि, इदं दस्सामि इदं न दस्सामी’’ति चित्तं उप्पादेन्तेन हि पटिविभत्ता नाम होति, मय्हं पन न एवम्। अथ खो सङ्घिका विय गणसन्तका विय च सीलवन्तेहि सद्धिं साधारणायेव। सक्कच्चंयेव पयिरुपासामीति सहत्था उपट्ठहामि, चित्तीकारेन उपसङ्कमामि।</description>
    </item>
    
    <item>
      <title>०३. महावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_mahAvaggo/</guid>
      <description>३. महावग्गो
१. सीहनादसुत्तवण्णना २१. ततियस्स पठमे विसमगतेति विसमट्ठानेसु गोचरेसु गते। सङ्घातं आपादेसिन्ति घातं वधं पापेसिम्। तस्स हि उस्सन्नतेजताय खुद्दकेसु पाणेसु अनुकम्पा होति। तस्मा ये पटिसत्तुभावेन सण्ठातुं सक्खिस्सन्ति, ये दुब्बला पलायितुकामा भविस्सन्ति, ते पलायिस्सन्तीति सीहनादं नदित्वाव गोचराय पक्कमति। तथागतस्सेतं अधिवचनन्ति यदि हि सहनताय हननताय च सीहो, तथागतो हि सब्बानि च इट्ठानिट्ठानि सहति, सब्बपरप्पवादिनो च वादानं निम्मथनेन हनति। इदमस्स होति सीहनादस्मिन्ति अयमस्स सीहनादो।
तथागतबलानीति अञ्ञेहि असाधारणानि तथागतस्सेव बलानि। यथा वा पुब्बबुद्धानं बलानि पुञ्ञसम्पत्तिया आगतानि, तथा आगतबलानीतिपि अत्थो। तत्थ दुविधं तथागतस्स बलं कायबलं ञाणबलम्। तेसु कायबलं हत्थिकुलानुसारेन वेदितब्बम्। वुत्तञ्हेतं पोराणेहि –</description>
    </item>
    
    <item>
      <title>०३. सत्तावासवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_sattAvAsavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_sattAvAsavaggo/</guid>
      <description>३. सत्तावासवग्गो
१. तिठानसुत्तवण्णना २१. ततियस्स पठमे उत्तरकुरुकाति उत्तरकुरुवासिनो। अधिग्गण्हन्तीति अधिभवन्ति, अधिका विसिट्ठा जेट्ठका होन्ति। अममाति नित्तण्हा। अट्ठकथायं पन निद्दुक्खाति वुत्तम्। अपरिग्गहाति ‘‘इदं मय्ह’’न्ति परिग्गहरहिता। नियतायुकाति तेसञ्हि निबद्धं आयु वस्ससहस्समेव, गतिपि निबद्धा, ततो चवित्वा सग्गेयेव निब्बत्तन्ति। सतिमन्तोति देवतानञ्हि एकन्तसुखिताय सति थिरा न होति, नेरयिकानं एकन्तदुक्खिताय। इमेसं पन वोकिण्णसुखदुक्खत्ता सति थिरा होति। इध ब्रह्मचरियवासोति जम्बुदीपे बुद्धपच्चेकबुद्धानं उप्पज्जनतो अट्ठङ्गिकमग्गब्रह्मचरियवासोपि इधेव होति।
२. अस्सखळुङ्कसुत्तवण्णना २२. दुतिये जवसम्पन्नोति पदजवेन सम्पन्नो। न वण्णसम्पन्नोति न सरीरवण्णेन सम्पन्नो। पुरिसखळुङ्केसु जवसम्पन्नोति ञाणजवेन सम्पन्नो। न वण्णसम्पन्नोति न गुणवण्णेन सम्पन्नो। सेसं पाळिनयेनेव वेदितब्बम्। यञ्हेत्थ वत्तब्बं सिया, तं तिकनिपातवण्णनायं वुत्तमेव।</description>
    </item>
    
    <item>
      <title>०४. उपालिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_upAlivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_upAlivaggo/</guid>
      <description>४. उपालिवग्गो
१. उपालिसुत्तवण्णना ३१. चतुत्थस्स पठमे सङ्घसुट्ठुतायातिआदीसु सङ्घसुट्ठुता नाम सङ्घस्स सुट्ठुभावो, ‘‘सुट्ठु देवा’’ति आगतट्ठाने विय ‘‘सुट्ठु, भन्ते’’ति वचनसम्पटिच्छनभावो। यो च तथागतस्स वचनं सम्पटिच्छति, तस्स तं दीघरत्तं हिताय सुखाय संवत्तति। तस्मा सङ्घस्स ‘‘सुट्ठु, भन्ते’’ति वचनसम्पटिच्छनत्थं पञ्ञत्तं, असम्पटिच्छने आदीनवं, सम्पटिच्छने आनिसंसं दस्सेत्वा, न बलक्कारेन अभिभवित्वाति एतमत्थं आविकरोन्तो आह – सङ्घसुट्ठुतायाति। सङ्घफासुतायाति सङ्घस्स फासुभावाय, सहजीविताय सुखविहारत्थायाति अत्थो।
दुम्मङ्कूनं पुग्गलानं निग्गहायाति दुम्मङ्कूनाम दुस्सीलपुग्गला, ये मङ्कुतं आपादियमानापि दुक्खेन आपज्जन्ति, वीतिक्कमं करोन्ता वा कत्वा वा न लज्जन्ति, तेसं निग्गहत्थाय। ते हि सिक्खापदे असति ‘‘किं तुम्हेहि दिट्ठं, किं सुतं, किं अम्हेहि कतं, कतमस्मिं वत्थुस्मिं कतमं आपत्तिं रोपेत्वा अम्हे निग्गण्हथा’’ति सङ्घं विहेठेय्युम्। सिक्खापदे पन सति ते सङ्घो सिक्खापदं दस्सेत्वा सह धम्मेन निग्गहेस्सति। तेन वुत्तं – ‘‘दुम्मङ्कूनं पुग्गलानं निग्गहाया’’ति।</description>
    </item>
    
    <item>
      <title>०४. दानवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_dAnavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_dAnavaggo/</guid>
      <description>४. दानवग्गो
१. पठमदानसुत्तवण्णना ३१. चतुत्थस्स पठमे आसज्ज दानं देतीति पत्वा दानं देति। आगतं दिस्वा तं मुहुत्तंयेव निसीदापेत्वा सक्कारं कत्वा दानं देति, दस्सामीति न किलमेति। भयाति ‘‘अयं अदायको अकारको’’ति गरहभया, अपायभया वा। अदासि मेति मय्हं पुब्बे एस इदं नाम अदासीति देति। दस्सति मेति अनागते इदं नाम दस्सतीति देति। साहु दानन्ति दानं नाम साधु सुन्दरं बुद्धादीहि पण्डितेहि पसत्थन्ति देति। चित्तालङ्कारचित्तपरिक्खारत्थं दानं देतीति समथविपस्सनाचित्तस्स अलङ्कारत्थञ्चेव परिक्खारत्थञ्च देति। दानञ्हि चित्तं मुदुं करोति। येन लद्धो, सो ‘‘लद्धं मे’’ति मुदुचित्तो होति। येन दिन्नं, सोपि ‘‘दिन्नं मया’’ति मुदुचित्तो होति। इति उभिन्नं चित्तं मुदुं करोति। तेनेव ‘‘अदन्तदमन’’न्ति वुच्चति। यथाह –</description>
    </item>
    
    <item>
      <title>०४. महावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_mahAvaggo/</guid>
      <description>४. महावग्गो
१-२. अनुपुब्बविहारसुत्तादिवण्णना ३२-३३. चतुत्थस्स पठमे अनुपुब्बविहाराति अनुपटिपाटिया समापज्जितब्बविहारा। दुतिये यत्थ कामा निरुज्झन्तीति यस्मिं ठाने कामा वूपसम्मन्ति। निरोधेत्वाति अप्पटिवत्ते कत्वा। निच्छाताति तण्हादिट्ठिच्छातानं अभावेन निच्छाता। निब्बुताति अत्तपरितापनकिलेसानं अभावेन निब्बुता। तिण्णाति कामतो तिण्णा। पारंगताति कामे पारं गता। तदङ्गेनाति तेन झानङ्गेन। एत्थ कामा निरुज्झन्तीति एत्थ पठमज्झाने कामा निरुज्झन्ति। ते चाति ये पठमज्झानं समापज्जन्ति, ते कामे निरोधेत्वा निरोधेत्वा विहरन्ति नाम। पञ्जलिकोति पग्गहितअञ्जलिको हुत्वा। पयिरुपासेय्याति उपट्ठापेय्य। इमिना उपायेन सब्बत्थ अत्थो वेदितब्बो।
३. निब्बानसुखसुत्तवण्णना ३४. ततिये उदायीति लाळुदायित्थेरो। एतदेव ख्वेत्थाति एतदेव खो एत्थ। कामसहगताति कामनिस्सिता। समुदाचरन्तीति मनोद्वारे सञ्चरन्ति। आबाधायाति आबाधनाय पीळनाय। परियायेनाति कारणेन। एवं सब्बवारेसु अत्थो वेदितब्बो। इमस्मिं सुत्ते अवेदयितसुखं नाम कथितम्।</description>
    </item>
    
    <item>
      <title>०५ (६) १. गोतमीवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_6_1_gotamIvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_6_1_gotamIvaggo/</guid>
      <description>(६) १. गोतमीवग्गो
१. गोतमीसुत्तवण्णना ५१. छट्ठस्स पठमे सक्केसु विहरतीति पठमगमनेन गन्त्वा विहरति। महापजापतीति पुत्तपजाय चेव धीतुपजाय च महन्तत्ता एवंलद्धनामा। येन भगवा तेनुपसङ्कमीति भगवा कपिलपुरं गन्त्वा पठममेव नन्दं पब्बाजेसि, सत्तमे दिवसे राहुलकुमारम्। चुम्बटककलहे (दी॰ नि॰ अट्ठ॰ २.३३१; सं॰ नि॰ अट्ठ॰ १.१.३७) पन उभयनगरवासिकेसु युद्धत्थाय निक्खन्तेसु सत्था गन्त्वा ते राजानो सञ्ञापेत्वा अत्तदण्डसुत्तं (सु॰ नि॰ ९४१ आदयो; महानि॰ १७० आदयो) कथेसि। राजानो पसीदित्वा अड्ढतियसते अड्ढतियसते कुमारे अदंसु, तानि पञ्च कुमारसतानि सत्थु सन्तिके पब्बजिंसु, अथ नेसं पजापतियो सासनं पेसेत्वा अनभिरतिं उप्पादयिंसु। सत्था तेसं अनभिरतिया उप्पन्नभावं ञत्वा ते पञ्चसते दहरभिक्खू कुणालदहं नेत्वा अत्तनो कुणालकाले निसिन्नपुब्बे पासाणतले निसीदित्वा कुणालजातककथाय (जा॰ २.</description>
    </item>
    
    <item>
      <title>०५. अक्कोसवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_akkosavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_akkosavaggo/</guid>
      <description>५. अक्कोसवग्गो
४. कुसिनारसुत्तवण्णना ४४. पञ्चमस्स चतुत्थे कुसिनारायन्ति एवंनामके नगरे। देवतानं अत्थाय बलिं हरन्ति एत्थाति बलिहरणो, तस्मिं बलिहरणे। अच्छिद्देन अप्पटिमंसेनातिआदीसु येन केनचिदेव पहटो वा होति, वेज्जकम्मादीनि वा कतानि, तस्स कायसमाचारो उपचिकादीहि खायिततालपण्णं विय छिद्दो च, पटिमसितुं यत्थ कत्थचि गहेत्वा आकड्ढितुं सक्कुणेय्यताय पटिमंसो च होति, विपरीतो अच्छिद्दो अप्पटिमंसो नाम। वचीसमाचारो पन मुसावादओमसवादपेसुञ्ञअमूलकानुद्धंसनादीहि छिद्दो सप्पटिमंसो च होति, विपरीतो अच्छिद्दो अप्पटिमंसो। मेत्तं नु खो मे चित्तन्ति पलिबोधं छिन्दित्वा कम्मट्ठानभावनानुयोगेन अधिगतं मे मेत्तचित्तम्। अनाघातन्ति आघातविरहितं, विक्खम्भनेन विहताघातन्ति अत्थो। कत्थ वुत्तन्ति इदं सिक्खापदं किस्मिं नगरे वुत्तम्।</description>
    </item>
    
    <item>
      <title>०५. उपोसथवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_uposathavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_uposathavaggo/</guid>
      <description>५. उपोसथवग्गो
४. वासेट्ठसुत्तवण्णना ४४. पञ्चमस्स चतुत्थे इमे चेपि, वासेट्ठ, महासालाति पुरतो ठिते द्वे सालरुक्खे दस्सेन्तो परिकप्पोपमं आह। इदं वुत्तं होति – इमे ताव महासाला अचेतना। सचे एतेपि सचेतना हुत्वा अट्ठङ्गसमन्नागतं उपोसथं उपवसेय्युं, एतेसम्पि सो उपोसथवासो दीघरत्तं हिताय सुखाय अस्स। भूते पन वत्तब्बमेव नत्थीति।
६. अनुरुद्धसुत्तवण्णना ४६. छट्ठे येनायस्मा अनुरुद्धोति ता किर देवता अत्तनो सम्पत्तिं ओलोकेत्वा ‘‘किं नु खो निस्साय अयं सम्पत्ति अम्हेहि लद्धा’’ति आवज्जमाना थेरं दिस्वा ‘‘मयं अम्हाकं अय्यस्स पुब्बे चक्कवत्तिरज्जं करोन्तस्स पादपरिचारिका हुत्वा तेन दिन्नोवादे ठत्वा इमं सम्पत्तिं लभिम्ह, गच्छाम थेरं आनेत्वा इमं सम्पत्तिं अनुभविस्सामा’’ति दिवा येनायस्मा अनुरुद्धो तेनुपसङ्कमिंसु। तीसु ठानेसूति तीसु कारणेसु। ठानसो पटिलभामाति खणेनेव लभाम। सरन्ति वचनसद्दं वा गीतसद्दं वा आभरणसद्दं वा। पीता अस्सूतिआदीनि नीला ताव जाता, पीता भवितुं न सक्खिस्सन्तीतिआदिना नयेन चिन्तेत्वा वितक्केति। तापि ‘‘इदानि अय्यो अम्हाकं पीतभावं इच्छति, इदानि लोहितभाव’’न्ति तादिसाव अहेसुम्।</description>
    </item>
    
    <item>
      <title>०५. सामञ्ञवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_sAma~n~navaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_sAma~n~navaggo/</guid>
      <description>५. सामञ्ञवग्गो
१. सम्बाधसुत्तवण्णना ४२. पञ्चमस्स पठमे उदायीति काळुदायित्थेरो। अविद्वाति अञ्ञासि। भूरिमेधसोति महापञ्ञो। यो झानमबुज्झीति यो झानं अबुज्झि। पटिलीननिसभोति एकीभाववसेन पटिलीनो चेव उत्तमट्ठेन च निसभो। मुनीति बुद्धमुनि। परियायेनाति एकेन कारणेन। कामसम्बाधस्स हि अभावमत्तेनेव पठमज्झानं ओकासाधिगमो नाम, न सब्बथा सब्बम्। तत्रापत्थि सम्बाधोति तस्मिम्पि पठमज्झाने सम्बाधो पटिपीळनं अत्थियेव। तत्रापित्थीतिपि पाठो। किञ्च तत्थ सम्बाधोति तस्मिं पन झाने किं सम्बाधो नाम। अयमेत्थ सम्बाधोति अयं वितक्कविचारानं अनिरुद्धभावो सम्बाधो संपीळा नाम। इमिना उपायेन सब्बवारेसु अत्थो वेदितब्बो। निप्परियायेनाति न एकेन कारणेन, अथ खो आसवक्खयो नाम सब्बसम्बाधानं पहीनत्ता सब्बेन सब्बं ओकासाधिगमो नामाति।</description>
    </item>
    
    <item>
      <title>०६ (७) २. भूमिचालवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/06_7_2_bhUmichAlavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/06_7_2_bhUmichAlavaggo/</guid>
      <description>(७) २. भूमिचालवग्गो
१. इच्छासुत्तवण्णना ६१. सत्तमस्स पठमे पविवित्तस्साति कायविवेकेन विवित्तस्स। निरायत्तवुत्तिनोति कत्थचि अनायत्तवुत्तिनो विपस्सनाकम्मिकस्स। लाभायाति चतुपच्चयलाभाय। सोची च परिदेवी चाति सोकी च परिदेवी च। सोचिच्च परिदेविच्चातिपि पाठो। चुतो च सद्धम्माति तंखणंयेव विपस्सनासद्धम्मा चुतो। इमस्मिं सुत्ते वट्टविवट्टं कथितम्।
२. अलंसुत्तवण्णना ६२. दुतिये अलं अत्तनो अलं परेसन्ति अत्तनो च परेसञ्च हितपटिपत्तियं समत्थो परियत्तो अनुच्छविको। खिप्पनिसन्तीति खिप्पं उपधारेति, खन्धधातुआयतनादीसु कथियमानेसु ते धम्मे खिप्पं जानातीति अत्थो। इमस्मिं सुत्ते समथविपस्सना कथिता। पुग्गलज्झासयेन पन देसनाविलासेन चेतं मत्थकतो पट्ठाय हेट्ठा ओतरन्तं कथितन्ति।</description>
    </item>
    
    <item>
      <title>०७ (८) ३. यमकवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/07_8_3_yamakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/07_8_3_yamakavaggo/</guid>
      <description>(८) ३. यमकवग्गो
१-२. सद्धासुत्तद्वयवण्णना ७१-७२. अट्ठमस्स पठमे नो च सीलवाति न सीलेसु परिपूरकारी। समन्तपासादिकोति समन्ततो पसादजनको। सब्बाकारपरिपूरोति सब्बेहि समणाकारेहि समणधम्मकोट्ठासेहि परिपूरो। दुतिये सन्ताति पच्चनीकसन्तताय सन्ता। विमोक्खाति पच्चनीकधम्मेहि विमुत्तत्ता च विमोक्खा।
३-९. मरणस्सतिसुत्तद्वयादिवण्णना ७३-७९. ततिये भावेथ नोति भावेथ नु। सासनन्ति अनुसिट्ठि। आसवानं खयायाति अरहत्तफलत्थाय। चतुत्थे पतिहितायाति पटिपन्नाय। सो ममस्स अन्तरायोति सो मम जीवितन्तरायोपि, पुथुज्जनकालकिरियं करोन्तस्स सग्गन्तरायोपि मग्गन्तरायोपि अस्स। सत्थका वा मे वाताति सत्थं विय अङ्गमङ्गानि कन्तन्तीति सत्थका। पञ्चमादीनि वुत्तनयानेव। नवमे संसग्गारामताति पञ्चविधे संसग्गे आरामता।</description>
    </item>
    
    <item>
      <title>०८ (९) ४. सतिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/08_9_4_sativaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/08_9_4_sativaggo/</guid>
      <description>(९) ४. सतिवग्गो
१-२. सतिसम्पजञ्ञसुत्तवण्णना ८१-८२. नवमस्स पठमं हेट्ठा वुत्तनयमेव। दुतिये सद्धोति दुविधाय सद्धाय समन्नागतो। नो चुपसङ्कमिताति न उपट्ठहति। नो च परिपुच्छिताति अत्थानत्थं कारणाकारणं परिपुच्छिता न होति। समन्नागतोति सामिअत्थे पच्चत्तं, समन्नागतस्साति वुत्तं होति। एकन्तपटिभाना तथागतं धम्मदेसना होतीति तथागतस्स एकन्तपटिभाना धम्मदेसना होति, एकन्तेनेव पटिभाति उपट्ठातीति अत्थो।
३. मूलकसुत्तवण्णना ८३. ततिये सब्बे धम्माति पञ्चक्खन्धा। छन्दमूलकाति अज्झासयच्छन्दो कत्तुकम्यताछन्दो तं मूलं एतेसन्ति छन्दमूलका। मनसिकारतो सम्भवन्तीति मनसिकारसम्भवा। फस्सतो समुदेन्ति रासी भवन्तीति फस्ससमुदया। वेदनाय समोसरन्तीति वेदनासमोसरणा। समाधि एतेसं पमुखोति समाधिप्पमुखा। जेट्ठकट्ठेन सति अधिपति एतेसन्ति सताधिपतेय्या, सतिजेट्ठकाति अत्थो। पञ्ञा उत्तरा एतेसन्ति पञ्ञुत्तरा। विमुत्ति एव सारो एतेसन्ति विमुत्तिसारा। एत्थ च छन्दमूलकादयो चत्तारोपि लोकिया कथिता, सेसा लोकियलोकुत्तरमिस्सकाति।</description>
    </item>
    
    <item>
      <title>०९ (१०) ५. सामञ्ञवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/09_10_5_sAma~n~navaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/09_10_5_sAma~n~navaggo/</guid>
      <description>(१०) ५. सामञ्ञवग्गो
९१. इतो परं अथ खो बोज्झा उपासिकातिआदीसु बोज्झा उपासिका, सिरिमा उपासिका, पदुमा उपासिका, सुतना उपासिका, मनुजा उपासिका, उत्तरा उपासिका, मुत्ता उपासिका, खेमा उपासिका, रुची उपासिका, चुन्दी राजकुमारी, बिम्बी उपासिका, सुमना राजकुमारी, मल्लिका देवी , तिस्सा उपासिका, तिस्सामाता उपासिका, सोणा उपासिका, सोणाय माता उपासिका, काणा उपासिका, काणमाता उपासिका, उत्तरा नन्दमाता, विसाखा मिगारमाता, खुज्जुत्तरा उपासिका, सामावती उपासिका, सुप्पवासा कोलियधीता, सुप्पिया उपासिका, नकुलमाता गहपतानीति इमासं एत्तकानं अट्ठङ्गसमन्नागतं उपोसथकम्ममेव कथितम्। इच्छन्तेन वित्थारेत्वा कथेतब्बम्। सेसं सब्बत्थ उत्तानत्थमेवाति।</description>
    </item>
    
    <item>
      <title>२० (६) १. सचित्तवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/20_6_1_sachittavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/20_6_1_sachittavaggo/</guid>
      <description>(६) १. सचित्तवग्गो
१-४. सचित्तसुत्तादिवण्णना ५१-५४. दुतियस्स पठमे सचित्तपरियायकुसलोति अत्तनो चित्तवारकुसलो। रजन्ति आगन्तुकउपक्किलेसम्। अङ्गणन्ति तत्थजातकअङ्गकाळतिलकादिम्। आसवानं खयायाति अरहत्तत्थाय। ततिये पटिभानेनाति वचनसण्ठानेन। चतुत्थे अधिपञ्ञाधम्मविपस्सनायाति सङ्खारपरिग्गाहकविपस्सनाय।
८. मूलकसुत्तवण्णना ५८. अट्ठमे अमतोगधाति एत्थ सउपादिसेसा निब्बानधातु कथिता, निब्बानपरियोसानाति एत्थ अनुपादिसेसा। अनुपादिसेसं पत्तस्स हि सब्बे धम्मा परियोसानप्पत्ता नाम होन्ति। सेसपदानि हेट्ठा वुत्तत्थानेव।
९. पब्बज्जासुत्तवण्णना ५९. नवमे तस्माति यस्मा एवं अपरिचितचित्तस्स सामञ्ञत्थो न सम्पज्जति, तस्मा। यथापब्बज्जापरिचितञ्च नो चित्तं भविस्सतीति यथा पब्बज्जानुरूपेन परिचितम्। ये हि केचि पब्बजन्ति नाम, सब्बे ते अरहत्तं पत्थेत्वा। तस्मा यं चित्तं अरहत्ताधिगमत्थाय परिचितं वड्ढितं, तं यथापब्बज्जापरिचितं नामाति वेदितब्बम्। एवरूपं पन चित्तं भविस्सतीति सिक्खितब्बम्। लोकस्स समञ्च विसमञ्चाति सत्तलोकस्स सुचरितदुच्चरितानि। लोकस्स भवञ्च विभवञ्चाति तस्स वड्ढिञ्च विनासञ्च, तथा सम्पत्तिञ्च विपत्तिञ्च। लोकस्स समुदयञ्च अत्थङ्गमञ्चाति पन सङ्खारलोकं सन्धाय वुत्तं, खन्धानं निब्बत्तिञ्च भेदञ्चाति अत्थो।</description>
    </item>
    
    <item>
      <title>२१ (७) २. यमकवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/21_7_2_yamakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/21_7_2_yamakavaggo/</guid>
      <description>(७) २. यमकवग्गो
१. अविज्जासुत्तादिवण्णना ६१-६२. दुतियस्स पठमे साहारन्ति सपच्चयम्। विज्जाविमुत्तिन्ति फलञाणञ्चेव सेससम्पयुत्तधम्मे च। बोज्झङ्गाति मग्गबोज्झङ्गा। दुतिये भवतण्हायाति भवपत्थनाय। एवं द्वीसुपि सुत्तेसु वट्टमेव कथितं, वट्टञ्चेत्थ पठमे सुत्ते अविज्जामूलकं वट्टं कथितं, दुतिये तण्हामूलकम्।
३-४. निट्ठङ्गतसुत्तादिवण्णना ६३-६४. ततिये निट्ठं गताति निब्बेमतिका। इध निट्ठाति इमस्मिंयेव लोके परिनिब्बानम्। इध विहायाति इमं लोकं विजहित्वा सुद्धावासब्रह्मलोकम्। चतुत्थे अवेच्चप्पसन्नाति अचलप्पसादेन सम्पन्ना। सोतापन्नाति अरियमग्गसोतं आपन्ना।
५-७. पठमसुखसुत्तादिवण्णना ६५-६७. पञ्चमे वट्टमूलकं सुखदुक्खं पुच्छितं, छट्ठे सासनमूलकम्। सत्तमे नळकपानन्ति अतीते बोधिसत्तस्स ओवादे ठत्वा वानरयूथेन नळेहि उदकस्स पीतट्ठाने मापितत्ता एवंलद्धनामो निगमो। तुण्हीभूतं तुण्हीभूतन्ति यं यं दिसं अनुविलोकेति, तत्थ तत्थ तुण्हीभूतमेव। अनुविलोकेत्वाति ततो ततो विलोकेत्वा। पिट्ठि मे आगिलायतीति कस्मा आगिलायति?</description>
    </item>
    
    <item>
      <title>२२ (८) ३. आकङ्खवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/22_8_3_Akankhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/22_8_3_Akankhavaggo/</guid>
      <description>(८) ३. आकङ्खवग्गो
१. आकङ्खसुत्तवण्णना ७१. ततियस्स पठमे सम्पन्नसीलाति परिपुण्णसीला, सीलसमङ्गिनो वा हुत्वाति अत्थो। तत्थ द्वीहि कारणेहि सम्पन्नसीलता होति सीलविपत्तिया च आदीनवदस्सनेन, सीलसम्पत्तिया च आनिसंसदस्सनेन। तदुभयम्पि विसुद्धिमग्गे (विसुद्धि॰ १.९, २१) वित्थारितम्। तत्थ ‘‘सम्पन्नसीला’’ति एत्तावता किर भगवा चतुपारिसुद्धिसीलं उद्दिसित्वा ‘‘पातिमोक्खसंवरसंवुता’’ति इमिना तत्थ जेट्ठकसीलं वित्थारेत्वा दस्सेसीति दीपविहारवासी सुमनत्थेरो आह। अन्तेवासिको पनस्स तेपिटकचूळनागत्थेरो आह – उभयत्थपि पातिमोक्खसंवरोव भगवता वुत्तो। पातिमोक्खसंवरोयेव हि सीलं, इतरानि पन तीणि सीलन्ति वुत्तट्ठानं अत्थीति अननुजानन्तो वत्वा आह – इन्द्रियसंवरो नाम छद्वारारक्खामत्तकमेव, आजीवपारिसुद्धि धम्मेन समेन पच्चयुप्पत्तिमत्तकं, पच्चयसन्निस्सितं पटिलद्धपच्चये इदमत्थन्ति पच्चवेक्खित्वा परिभुञ्जनमत्तकम्। निप्परियायेन पातिमोक्खसंवरोव सीलम्। यस्स सो भिन्नो, अयं सीसच्छिन्नो विय पुरिसो हत्थपादे सेसानि रक्खिस्सतीति न वत्तब्बो। यस्स पन सो अरोगो, अयं अच्छिन्नसीसो विय पुरिसो जीवितं सेसानि पुन पाकतिकानि कातुं सक्कोति। तस्मा ‘‘सम्पन्नसीला’’ति इमिना पातिमोक्खसंवरं उद्दिसित्वा ‘‘सम्पन्नपातिमोक्खा’’ति तस्सेव वेवचनं वत्वा तं वित्थारेत्वा दस्सेन्तो पातिमोक्खसंवरसंवुतातिआदिमाह। तत्थ पातिमोक्खसंवरसंवुत्तातिआदीनि वुत्तत्थानेव। आकङ्खेय्य चेति इदं कस्मा आरद्धन्ति?</description>
    </item>
    
    <item>
      <title>२३ (९) ४. थेरवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/23_9_4_theravaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/23_9_4_theravaggo/</guid>
      <description>(९) ४. थेरवग्गो
१-३. वाहनसुत्तादिवण्णना ८१-८३. चतुत्थस्स पठमे विमरियादीकतेनाति किलेसमरियादं भिन्दित्वा विमरियादं कतेन। दुतियं उत्तानत्थमेव। ततिये नो च पयिरुपासिताति न उपट्ठाति।
४. ब्याकरणसुत्तवण्णना ८४. चतुत्थे झायी समापत्तिकुसलोति झानेहि च सम्पन्नो समापत्तियञ्च छेको। इरीणन्ति तुच्छभावम्। विचिनन्ति गुणविचिनतं निग्गुणभावम्। अथ वा इरीणसङ्खातं अरञ्ञं विचिनसङ्खातं महागहनञ्च आपन्नो विय होति। अनयन्ति अवड्ढिम्। ब्यसनन्ति विनासम्। अनयब्यसनन्ति अवड्ढिविनासम्। किं नु खोति केन कारणेन।
५-६. कत्थीसुत्तादिवण्णना ८५-८६. पञ्चमे कत्थी होति विकत्थीति कत्थनसीलो होति विकत्थनसीलो, विवटं कत्वा कथेति। न सन्ततकारीति न सततकारी। छट्ठे अधिमानिकोति अनधिगते अधिगतमानेन समन्नागतो। अधिमानसच्चोति अधिगतमानमेव सच्चतो वदति।</description>
    </item>
    
    <item>
      <title>२४ (१०) ५. उपालिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/24_10_5_upAlivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/24_10_5_upAlivaggo/</guid>
      <description>(१०) ५. उपालिवग्गो
१-२. कामभोगीसुत्तादिवण्णना ९१-९२. पञ्चमस्स पठमे साहसेनाति साहसियकम्मेन। दुतिये भयानीति चित्तुत्रासभयानि। वेरानीति अकुसलवेरपुग्गलवेरानि। अरियो चस्स ञायोति सह विपस्सनाय मग्गो। इति इमस्मिं सति इदं होतीति एवं इमस्मिं अविज्जादिके कारणे सति इदं सङ्खारादिकं फलं होति। इमस्सुप्पादा इदं उप्पज्जतीति यो यस्स सहजातपच्चयो होति, तस्स उप्पादा इतरं उप्पज्जति नाम। इमस्मिं असतीति अविज्जादिके कारणे असति सङ्खारादिकं फलं न होति। इमस्स निरोधाति कारणस्स अप्पवत्तिया फलस्स अप्पवत्ति होति।
३. किंदिट्ठिकसुत्तवण्णना ९३. ततिये सण्ठापेसुन्ति इरियापथम्पि वचनपथम्पि सण्ठापेसुम्। अप्पसद्दविनीताति अप्पसद्देन मत्तभाणिना सत्थारा विनीता। परतोघोसपच्चया वाति परस्स वा वचनकारणा। चेतयिताति पकप्पिता। मङ्कुभूताति दोमनस्सप्पत्ता नित्तेजा। पत्तक्खन्धाति पतितक्खन्धा। सहधम्मेनाति सहेतुकेन कारणेन वचनेन।</description>
    </item>
    
    <item>
      <title>२५ (११) १. समणसञ्ञावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/25_11_1_samaNasa~n~nAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/25_11_1_samaNasa~n~nAvaggo/</guid>
      <description>(११) १. समणसञ्ञावग्गो
१. समणसञ्ञासुत्तवण्णना १०१. ततियस्स पठमे समणसञ्ञाति समणानं उप्पज्जनकसञ्ञा। सन्ततकारीति निरन्तरकारी। अब्यापज्झोति निद्दुक्खो। इदमत्थंतिस्स होतीति इदमत्थं इमे पच्चयाति एवमस्स जीवितपरिक्खारेसु होति, पच्चवेक्खितपरिभोगं परिभुञ्जतीति अत्थो। दुतियं उत्तानत्थमेव।
३. मिच्छत्तसुत्तवण्णना १०३. ततिये विराधना होतीति सग्गतो मग्गतो च विरज्झनं होति। नो आराधनाति न सम्पादना न परिपूरकारिता होति। पहोतीति पवत्तति।
४-५. बीजसुत्तादिवण्णना १०४-१०५. चतुत्थे यथादिट्ठि समत्तं समादिन्नन्ति दिट्ठानुरूपेन परिपुण्णं समादिन्नं सकलं गहितम्। चेतनाति तीसु द्वारेसु निब्बत्तितचेतनाव गहिता। पत्थनाति ‘‘एवरूपो सिय’’न्ति एवं पत्थना। पणिधीति ‘‘देवो वा भविस्सामि देवञ्ञतरो वा’’ति चित्तट्ठपना। सङ्खाराति सम्पयुत्तकसङ्खारा। पञ्चमे पुरेचारिकट्ठेन पुब्बङ्गमा। अन्वदेवाति तं अनुबन्धमानमेव।</description>
    </item>
    
    <item>
      <title>२६ (१२) २. पच्चोरोहणिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/26_12_2_pachchorohaNivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/26_12_2_pachchorohaNivaggo/</guid>
      <description>(१२) २. पच्चोरोहणिवग्गो
१-२. अधम्मसुत्तद्वयवण्णना ११३-११४. दुतियस्स पठमे पाटियेक्कं पुच्छा च विस्सज्जना च कता। दुतिये एकतोव।
३. ततियअधम्मसुत्तवण्णना ११५. ततिये उद्देसं उद्दिसित्वाति मातिकं निक्खिपित्वा। सत्थु चेव संवण्णितोति पञ्चसु ठानेसु एतदग्गे ठपेन्तेन सत्थारा संवण्णितो। सम्भावितोति गुणसम्भावनाय सम्भावितो। पहोतीति सक्कोति। अतिसित्वाति अतिक्कमित्वा। जानं जानातीति जानितब्बकं जानाति। पस्सं पस्सतीति पस्सितब्बकं पस्सति। चक्खुभूतोति चक्खु विय भूतो जातो निब्बत्तो। ञाणभूतोति ञाणसभावो। धम्मभूतोति धम्मसभावो। ब्रह्मभूतोति सेट्ठसभावो। वत्ताति वत्तुं समत्थो। पवत्ताति पवत्तेतुं समत्थो। अत्थस्स निन्नेताति अत्थं नीहरित्वा दस्सेता। यथा नो भगवाति यथा अम्हाकं भगवा ब्याकरेय्य।</description>
    </item>
    
    <item>
      <title>२७ (१३) ३. परिसुद्धवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/27_13_3_parisuddhavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/27_13_3_parisuddhavaggavaNNanA/</guid>
      <description>(१३) ३. परिसुद्धवग्गवण्णना
१२३. ततियस्स पठमे परिसुद्धाति निम्मला। परियोदाताति पभस्सरा। दुतियादीनि उत्तानत्थानेवाति।
परिसुद्धवग्गो ततियो।</description>
    </item>
    
    <item>
      <title>२८ (१४) ४. साधुवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/28_14_4_sAdhuvaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/28_14_4_sAdhuvaggavaNNanA/</guid>
      <description>(१४) ४. साधुवग्गवण्णना
१३४. चतुत्थस्स पठमे साधुन्ति भद्दकं सिलिट्ठकम्। दुतियादीनि उत्तानत्थानेवाति। अरियमग्गवग्गो उत्तानत्थोयेवाति।
साधुवग्गो चतुत्थो।
ततियपण्णासकं निट्ठितम्।
४. चतुत्थपण्णासकम्
१५५. चतुत्थस्स पठमादीनि उत्तानत्थानेवाति।
८. कम्मनिदानसुत्तवण्णना १७४. अट्ठमे लोभहेतुकम्पीति पाणातिपातस्स लोभो उपनिस्सयकोटिया हेतु होति दोसमोहसम्पयुत्तोपि। इमिना उपायेन सब्बत्थ अत्थो वेदितब्बो।
९. परिक्कमनसुत्तवण्णना १७५. नवमे परिक्कमनं होतीति परिवज्जनं होति।
१०. चुन्दसुत्तवण्णना १७६. दसमे कम्मारपुत्तस्साति सुवण्णकारपुत्तस्स। कस्स नो त्वन्ति कस्स नु त्वम्। पच्छाभूमकाति पच्छाभूमिवासिका। कमण्डलुकाति कमण्डलुधारिनो। सेवालमालिकाति सेवालमाला विय धारेन्ति। सेवालपटनिवासितातिपि वुत्तमेव। उदकोरोहकाति सायततियकं उदकोरोहनानुयोगमनुयुत्ता। आमसेय्यासीति हत्थेन परिमज्जेय्यासि।</description>
    </item>
    
    <item>
      <title>२९ (२१) १. करजकायवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/29_21_1_karajakAyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/29_21_1_karajakAyavaggo/</guid>
      <description>(२१) १. करजकायवग्गो
२११. पञ्चमस्स पठमादीनि उत्तानत्थानेव।
६. संसप्पनीयसुत्तवण्णना २१६. छट्ठे संसप्पनीयपरियायं वो, भिक्खवे, धम्मपरियायन्ति संसप्पनस्स कारणं देसनासङ्खातं धम्मदेसनम्। संसप्पतीति तं कम्मं करोन्तो आसप्पति परिसप्पति विप्फन्दति। जिम्हा गतीति तेन कम्मेन यं गतिं गमिस्सति, सा जिम्हा होति। जिम्हुपपत्तीति तस्स यं गतिं उपपज्जिस्सति, सापि जिम्हाव होति। संसप्पजातिकाति संसप्पनसभावा। भूता भूतस्स उपपत्ति होतीति भूतस्मा सभावतो विज्जमानकम्मा सत्तस्स निब्बत्ति होति। फस्सा फुसन्तीति विपाकफस्सा फुसन्ति।
७-८. सञ्चेतनिकसुत्तद्वयवण्णना २१७-२१८. सत्तमे सञ्चेतनिकानन्ति चेतेत्वा पकप्पेत्वा कतानम्। उपचितानन्ति चितानं वड्ढितानम्। अप्पटिसंवेदित्वाति तेसं कम्मानं विपाकं अवेदियित्वा। ब्यन्तीभावन्ति विगतन्तभावं तेसं कम्मानं परिच्छेदपरिवटुमताकरणम्। तञ्च खो दिट्ठेव धम्मेति तञ्च खो विपाकं दिट्ठधम्मवेदनीयं दिट्ठेव धम्मे। उपपज्जन्ति उपपज्जवेदनीयं अनन्तरे अत्तभावे। अपरे वा परियायेति अपरपरियायवेदनीयं पन संसारप्पवत्ते सति सहस्सिमेपि अत्तभावेति। इमिना इदं दस्सेति ‘‘संसारप्पवत्ते पटिलद्धविपाकारहकम्मे न विज्जति सो जगतिप्पदेसो, यत्थ ठितो मुच्चेय्य पापकम्मा’’ति। तिविधाति तिप्पकारा। कायकम्मन्तसन्दोसब्यापत्तीति कायकम्मन्तसङ्खाता विपत्ति। इमिना नयेन सब्बपदानि वेदितब्बानि। अट्ठमे अपण्णको मणीति समन्ततो चतुरस्सो पासको।</description>
    </item>
    
    <item>
      <title>३० (२२) २. सामञ्ञवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/30_22_2_sAma~n~navaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/30_22_2_sAma~n~navaggavaNNanA/</guid>
      <description>(२२) २. सामञ्ञवग्गवण्णना
२२१. दुतियस्स पठमं आदिं कत्वा सब्बा पेय्यालतन्ति उत्तानत्थायेवाति।
मनोरथपूरणिया अङ्गुत्तरनिकाय-अट्ठकथाय
दसकनिपातस्स संवण्णना निट्ठिता।
॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
एकादसकनिपात-अट्ठकथा</description>
    </item>
    
  </channel>
</rss>