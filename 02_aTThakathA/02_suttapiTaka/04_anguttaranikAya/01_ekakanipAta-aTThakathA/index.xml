<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ एककनिपात-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/</link>
    <description>Recent content in &#43;०१ एककनिपात-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/index.xml" rel="self" type="application/rss+xml" />
    
    
    <item>
      <title>०० गन्थारम्भकथा</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/00_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/00_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
एककनिपात-अट्ठकथा
गन्थारम्भकथा
‘‘करुणासीतलहदयं , पञ्ञापज्जोतविहतमोहतमम्।
सनरामरलोकगरुं, वन्दे सुगतं गतिविमुत्तं॥
‘‘बुद्धोपि बुद्धभावं, भावेत्वा चेव सच्छिकत्वा च।
यं उपगतो गतमलं, वन्दे तमनुत्तरं धम्मं॥
‘‘सुगतस्स ओरसानं, पुत्तानं मारसेनमथनानम्।
अट्ठन्नम्पि समूहं, सिरसा वन्दे अरियसङ्घं॥
‘‘इति मे पसन्नमतिनो, रतनत्तयवन्दनामयं पुञ्ञम्।
यं सुविहतन्तरायो, हुत्वा तस्सानुभावेन॥
‘‘एककदुकादिपटिमण्डितस्स अङ्गुत्तरागमवरस्स।
धम्मकथिकपुङ्गवानं, विचित्तपटिभानजननस्स॥
‘‘अत्थप्पकासनत्थं, अट्ठकथा आदितो वसिसतेहि।
पञ्चहि या सङ्गीता, अनुसङ्गीता च पच्छापि॥
‘‘सीहळदीपं पन आभताथ वसिना महामहिन्देन।
ठपिता सीहळभासाय, दीपवासीनमत्थाय॥
‘‘अपनेत्वान ततोहं, सीहळभासं मनोरमं भासम्।</description>
    </item>
    
    <item>
      <title>०१. रूपादिवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/01_rUpAdivaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/01_rUpAdivaggavaNNanA/</guid>
      <description>१. रूपादिवग्गवण्णना
तत्थ अङ्गुत्तरागमो नाम एककनिपातो दुकनिपातो तिकनिपातो चतुक्कनिपातो पञ्चकनिपातो छक्कनिपातो सत्तकनिपातो अट्ठकनिपातो नवकनिपातो दसकनिपातो एकादसकनिपातोति एकादस निपाता होन्ति। सुत्ततो –
‘‘नव सुत्तसहस्सानि, पञ्च सुत्तसतानि च।
सत्तपञ्ञास सुत्तानि, होन्ति अङ्गुत्तरागमे’’॥
तस्स निपातेसु एककनिपातो आदि, सुत्तेसु चित्तपरियादानसुत्तम्। तस्सापि ‘‘एवं मे सुत’’न्तिआदिकं आयस्मता आनन्देन पठममहासङ्गीतिकाले वुत्तं निदानमादि। सा पनेसा पठममहासङ्गीति सुमङ्गलविलासिनिया दीघनिकायट्ठकथाय आदिम्हि वित्थारिता, तस्मा सा तत्थ वित्थारितनयेनेव वेदितब्बा।
निदानवण्णना १. यं पनेतं ‘‘एवं मे सुत’’न्तिआदिकं निदानं, तत्थ एवन्ति निपातपदं, मेतिआदीनि नामपदानि। सावत्थियं विहरतीति एत्थ वीति उपसग्गपदं, हरतीति आख्यातपदन्ति इमिना ताव नयेन पदविभागो वेदितब्बो।</description>
    </item>
    
    <item>
      <title>०२. नीवरणप्पहानवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/02_nIvaraNappahAnavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/02_nIvaraNappahAnavaggavaNNanA/</guid>
      <description>२. नीवरणप्पहानवग्गवण्णना
११. दुतियस्स पठमे एकधम्मम्पीति एत्थ ‘‘तस्मिं खो पन समये धम्मा होन्ती’’तिआदीसु (ध॰ स॰ १२१) विय निस्सत्तट्ठेन धम्मो वेदितब्बो। तस्मा एकधम्मम्पीति निस्सत्तं एकसभावम्पीति अयमेत्थ अत्थो। अनुप्पन्नोवाति एत्थ पन ‘‘भूतानं वा सत्तानं ठितिया सम्भवेसीनं वा अनुग्गहाय (म॰ नि॰ १.४०२; सं॰ नि॰ २.११) यावता, भिक्खवे, सत्ता अपदा वा द्विपदा वा’’ति (अ॰ नि॰ ४.३४; इतिवु॰ ९०) एवमादीसु विय समुच्चयत्थो वासद्दो दट्ठब्बो, न विकप्पत्थो। अयञ्हेत्थ अत्थो – येन धम्मेन अनुप्पन्नो च कामच्छन्दो उप्पज्जति, उप्पन्नो च कामच्छन्दो भिय्योभावाय वेपुल्लाय संवत्तति, तमहं यथा सुभनिमित्तं, एवं अञ्ञं न पस्सामीति। तत्थ अनुप्पन्नोति अजातो असञ्जातो अपातुभूतो असमुदागतो। कामच्छन्दोति ‘‘यो कामेसु कामच्छन्दो कामरागो कामनन्दी कामतण्हा’’तिआदिना (ध॰ स॰ ११५६) नयेन वित्थारितं कामच्छन्दनीवरणम्। उप्पज्जतीति निब्बत्तति पातुभवति। सो पनेस असमुदाचारवसेन वा अननुभूतारम्मणवसेन वा अनुप्पन्नो उप्पज्जतीति वेदितब्बो। अञ्ञथा हि अनमतग्गे संसारे अनुप्पन्नो नाम नत्थि।</description>
    </item>
    
    <item>
      <title>०३. अकम्मनियवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/03_akammaniyavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/03_akammaniyavaggavaNNanA/</guid>
      <description>३. अकम्मनियवग्गवण्णना
२१-२२. ततियस्स पठमे अभावितन्ति अवड्ढितं भावनावसेन अप्पवत्तितम्। अकम्मनियं होतीति कम्मक्खमं कम्मयोग्गं न होति। दुतिये वुत्तविपरियायेन अत्थो वेदितब्बो। एत्थ च पठमे चित्तन्ति वट्टवसेन उप्पन्नचित्तं, दुतिये विवट्टवसेन उप्पन्नचित्तम्। तत्थ च वट्टं वट्टपादं, विवट्टं विवट्टपादन्ति अयं पभेदो वेदितब्बो। वट्टं नाम तेभूमकवट्टं, वट्टपादं नाम वट्टपटिलाभाय कम्मं, विवट्टं नाम नव लोकुत्तरधम्मा, विवट्टपादं नाम विवट्टपटिलाभाय कम्मम्। इति इमेसु सुत्तेसु वट्टविवट्टमेव कथितन्ति।
२३-२४. ततिये वट्टवसेनेव उप्पन्नचित्तं वेदितब्बम्। महतो अनत्थाय संवत्ततीति देवमनुस्ससम्पत्तियो मारब्रह्मइस्सरियानि च ददमानम्पि पुनप्पुनं जातिजराब्याधिमरणसोकपरिदेवदुक्खदोमनस्सुपायासे खन्धधातुआयतनपटिच्चसमुप्पादवट्टानि च ददमानं केवलं दुक्खक्खन्धमेव देतीति महतो अनत्थाय संवत्तति नामाति। चतुत्थे चित्तन्ति विवट्टवसेनेव उप्पन्नचित्तम्।</description>
    </item>
    
    <item>
      <title>०४. अदन्तवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/04_adantavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/04_adantavaggavaNNanA/</guid>
      <description>४. अदन्तवग्गवण्णना
३१. चतुत्थस्स पठमे अदन्तन्ति सविसेवनं अदन्तहत्थिअस्सादिसदिसम्। चित्तन्ति वट्टवसेन उप्पन्नचित्तमेव।
३२. दुतिये दन्तन्ति निब्बिसेवनं दन्तहत्थिअस्सादिसदिसम्। इमस्मिम्पि सुत्तद्वये वट्टविवट्टवसेन उप्पन्नचित्तमेव कथितम्। यथा चेत्थ, एवं इतो परेसुपीति।
३३. ततिये अगुत्तन्ति अगोपितं सतिसंवररहितं अगुत्तहत्थिअस्सादिसदिसम्।
३४. चतुत्थे गुत्तन्ति गोपितं अविस्सट्ठसतिसंवरं गुत्तहत्थिअस्सादिसदिसम्।
३५-३६. पञ्चमछट्ठानि अरक्खितं रक्खितन्ति पदवसेन बुज्झनकानं अज्झासयेन वुत्तानि। अत्थो पनेत्थ पुरिमसदिसोयेव।
३७-३८. सत्तमट्ठमेसुपि एसेव नयो। उपमा पनेत्थ असंवुतघरद्वारादिवसेन वेदितब्बा।
३९-४०. नवमदसमानि चतूहिपि पदेहि योजेत्वा वुत्तानि। इमस्मिम्पि वग्गे वट्टविवट्टमेव कथितन्ति।
अदन्तवग्गवण्णना।</description>
    </item>
    
    <item>
      <title>०५. पणिहितअच्छवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/05_paNihitaachChavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/05_paNihitaachChavaggavaNNanA/</guid>
      <description>५. पणिहितअच्छवग्गवण्णना
४१. पञ्चमस्स पठमे सेय्यथापीति ओपम्मत्थे निपातो। तत्र भगवा कत्थचि अत्थेन उपमं परिवारेत्वा दस्सेति वत्थसुत्ते (म॰ नि॰ १.७० आदयो) विय, पारिच्छत्तकोपम- (अ॰ नि॰ ७.६९) अग्गिक्खन्धोपमादिसुत्तेसु (अ॰ नि॰ ७.७२) विय च, कत्थचि उपमाय अत्थं परिवारेत्वा दस्सेति लोणम्बिलसुत्ते (अ॰ नि॰ ३.१०१) विय, सुवण्णकारसुत्तसूरियोपमादिसुत्तेसु (अ॰ नि॰ ७.६६) विय च। इमस्मिं पन सालिसूकोपमे उपमाय अत्थं परिवारेत्वा दस्सेन्तो सेय्यथापि, भिक्खवेतिआदिमाह। तत्थ सालिसूकन्ति सालिफलस्स सूकम्। यवसूकेपि एसेव नयो। वा-सद्दो विकप्पत्थो। मिच्छापणिहितन्ति मिच्छाठपितम्। यथा विज्झितुं सक्कोति, न एवं उद्धग्गं कत्वा ठपितन्ति अत्थो। भेच्छतीति भिन्दिस्सति, छविं छिन्दिस्सतीति अत्थो। मिच्छापणिहितेन चित्तेनाति मिच्छाठपितेन चित्तेन। वट्टवसेन उप्पन्नचित्तं सन्धायेतं वुत्तम्। अविज्जन्ति अट्ठसु ठानेसु अञ्ञाणभूतं घनबहलं महाअविज्जम्। विज्जं उप्पादेस्सतीति एत्थ विज्जन्ति अरहत्तमग्गञाणम्। निब्बानन्ति तण्हावानतो निक्खन्तभावेन एवं वुत्तं अमतम्। सच्छिकरिस्सतीति पच्चक्खं करिस्सति।</description>
    </item>
    
    <item>
      <title>०६. अच्छरासङ्घातवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/06_achCharAsanghAtavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/06_achCharAsanghAtavaggavaNNanA/</guid>
      <description>६. अच्छरासङ्घातवग्गवण्णना
५१. छट्ठस्स पठमे तं अस्सुतवा पुथुज्जनोति तं भवङ्गचित्तं सुतविरहितो पुथुज्जनो। तत्थ आगमाधिगमाभावा ञेय्यो अस्सुतवा इति। यो हि इदं सुत्तं आदितो पट्ठाय अत्थवसेन उपपरिक्खन्तो ‘‘इदं भवङ्गचित्तं नाम पकतिपरिसुद्धम्पि जवनक्खणे उप्पन्नेहि लोभादीहि उपक्किलेसेहि उपक्किलिट्ठ’’न्ति नेव आगमवसेन न अधिगमवसेन जानाति, यस्स च खन्धधातुआयतनपच्चयाकारसतिपट्ठानादीसु उग्गहपरिपुच्छाविनिच्छयविरहितत्ता यथाभूतञाणपटिवेधसाधको नेव आगमो, पटिपत्तिया अधिगन्तब्बस्स अनधिगतत्ता न अधिगमो अत्थि। सो आगमाधिगमाभावा ञेय्यो अस्सुतवा इति। स्वायं –
‘‘पुथूनं जननादीहि, कारणेहि पुथुज्जनो।
पुथुज्जनन्तोगधत्ता, पुथुवायं जनो इति’’॥
सो हि पुथूनं नानप्पकारानं किलेसादीनं जननादीहि कारणेहि पुथुज्जनो। यथाह –</description>
    </item>
    
    <item>
      <title>०७. वीरियारम्भादिवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/07_vIriyArambhAdivaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/07_vIriyArambhAdivaggavaNNanA/</guid>
      <description>७. वीरियारम्भादिवग्गवण्णना
६१. सत्तमस्स पठमे वीरियारम्भोति चतुकिच्चस्स सम्मप्पधानवीरियस्स आरम्भो, आरद्धपग्गहितपरिपुण्णवीरियताति अत्थो।
६२. दुतिये महिच्छताति महालोभो। यं सन्धाय वुत्तं –
‘‘तत्थ कतमा महिच्छता? इतरीतरचीवरपिण्डपातसेनासनगिलानपच्चयभेसज्जपरिक्खारेहि पञ्चहि वा कामगुणेहि असन्तुट्ठस्स भिय्योकम्यता, या एवरूपा इच्छा इच्छागता महिच्छता रागो सारागो चित्तस्स सारागो। अयं वुच्चति महिच्छता’’ति (विभ॰ ८५०)।
६३. ततिये अप्पिच्छताति अलोभो। अप्पिच्छस्साति अनिच्छस्स। एत्थ हि ब्यञ्जनं सावसेसं विय, अत्थो पन निरवसेसो। न हि अप्पमत्तिकाय इच्छाय अत्थिभावेन सो अप्पिच्छोति वुत्तो, इच्छाय पन अभावेन पुनप्पुनं आसेवितस्स अलोभस्सेव भावेन अप्पिच्छोति वुत्तो।</description>
    </item>
    
    <item>
      <title>०८. कल्याणमित्ततादिवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/08_kalyANamittatAdivaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/08_kalyANamittatAdivaggavaNNanA/</guid>
      <description>८. कल्याणमित्ततादिवग्गवण्णना
७१. अट्ठमस्स पठमे कल्याणमित्तताति कल्याणा मित्ता अस्साति कल्याणमित्तो, तस्स भावो कल्याणमित्तता। सेसं वुत्तपटिपक्खनयेन वेदितब्बम्।
७२-७३. दुतिये अनुयोगोति योगो पयोगो। अननुयोगोति अयोगो अप्पयोगो। अनुयोगाति अनुयोगेन। अननुयोगाति अननुयोगेन। कुसलानं धम्मानन्ति चतुभूमककुसलधम्मानम्। ततियं उत्तानत्थमेव।
७४. चतुत्थे बोज्झङ्गाति बुज्झनकसत्तस्स अङ्गभूता सत्त धम्मा। याय वा धम्मसामग्गिया सो बुज्झति, सम्मोहनिद्दातो वा वुट्ठाति, चतुसच्चधम्मं वा सच्छिकरोति। तस्सा बोधिया अङ्गभूतातिपि बोज्झङ्गा। ‘‘बोज्झङ्गाति केनट्ठेन बोज्झङ्गा? बुज्झन्तीति बोज्झङ्गा, अनुबुज्झन्तीति बोज्झङ्गा, पटिबुज्झन्तीति बोज्झङ्गा, सम्बुज्झन्तीति बोज्झङ्गा, बोधाय संवत्तन्तीति बोज्झङ्गा’’ति (पटि॰ म॰ २.</description>
    </item>
    
    <item>
      <title>०९. पमादादिवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/09_pamAdAdivaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/09_pamAdAdivaggavaNNanA/</guid>
      <description>९. पमादादिवग्गवण्णना
८१. नवमस्सापि पठमं अट्ठुप्पत्तियमेव कथितम्। सम्बहुला किर भिक्खू धम्मसभायं निसिन्ना कुम्भघोसकं आरब्भ ‘‘असुकं नाम कुलं पुब्बे अप्पयसं अप्पपरिवारं अहोसि, इदानि महायसं महापरिवारं जात’’न्ति कथयिंसु। सत्था पुरिमनयेनेव आगन्त्वा तेसं वचनं सुत्वा इमं सुत्तं आरभि। तस्सत्थो हेट्ठा वुत्तनयेनेव वेदितब्बो।
८२. दुतियादीसु महतो अनत्थायाति महन्तस्स अनत्थस्स अत्थाय। सेसमेत्थ उत्तानमेवाति।
पमादादिवग्गवण्णना।</description>
    </item>
    
    <item>
      <title>१०. दुतियपमादादिवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/10_dutiyapamAdAdivaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/10_dutiyapamAdAdivaggavaNNanA/</guid>
      <description>१०. दुतियपमादादिवग्गवण्णना
९८. दसमे अज्झत्तिकन्ति नियकज्झत्तवसेन अज्झत्तिकम्। अङ्गन्ति कारणम्। इति करित्वाति एवं कत्वा। इदं वुत्तं होति – भिक्खवे, अज्झत्तं पच्चत्तं अत्तनो सन्ताने समुट्ठितं कारणन्ति कत्वा न अञ्ञं एकं कारणम्पि समनुपस्सामीति।
११०-११४. बाहिरन्ति अज्झत्तसन्तानतो बहि भवम्। सद्धम्मस्साति सुद्धम्मस्स, सासनस्साति अत्थो। सम्मोसायाति विनासाय। अन्तरधानायाति अपञ्ञाणत्थाय।
११५. ठितियाति चिरट्ठितत्थम्। असम्मोसाय अनन्तरधानायाति वुत्तपटिपक्खनयेनेव वेदितब्बम्। सेसमेत्थ चतुक्कोटिके वुत्तनयमेव।
१३०. इतो परेसु अधम्मं धम्मोति दीपेन्तीतिआदीसु सुत्तन्तपरियायेन ताव दस कुसलकम्मपथा धम्मो, दस अकुसलकम्मपथा अधम्मो। तथा चत्तारो सतिपट्ठाना चत्तारो सम्मप्पधाना चत्तारो इद्धिपादा पञ्चिन्द्रियानि पञ्च बलानि सत्त बोज्झङ्गा अरियो अट्ठङ्गिको मग्गोति सत्ततिंस बोधिपक्खियधम्मा धम्मो नाम; तयो सतिपट्ठाना तयो सम्मप्पधाना तयो इद्धिपादा छ इन्द्रियानि छ बलानि अट्ठ बोज्झङ्गा नवङ्गिको मग्गोति च चत्तारो उपादाना पञ्च नीवरणानि सत्त अनुसया अट्ठ मिच्छत्तानि च अयं अधम्मो।</description>
    </item>
    
    <item>
      <title>११. अधम्मवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/11_adhammavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/11_adhammavaggavaNNanA/</guid>
      <description>११. अधम्मवग्गवण्णना
१४०. एकादसमे वग्गे अधम्मं अधम्मोतिआदीनि वुत्तनयेनेव वेदितब्बानि। सेसमेत्थ उत्तानमेवाति।
अधम्मवग्गवण्णना।
१२. अनापत्तिवग्गवण्णना
१५०. द्वादसमे पन अनापत्तिं आपत्तीतिआदीसु ‘‘अनापत्ति अजानन्तस्स अथेय्यचित्तस्स नमरणाधिप्पायस्स अनुल्लपनाधिप्पायस्स नमोचनाधिप्पायस्सा’’ति तत्थ तत्थ वुत्ता अनापत्ति अनापत्ति नाम, ‘‘जानन्तस्स थेय्यचित्तस्सा’’तिआदिना नयेन वुत्ता आपत्ति आपत्ति नाम, पञ्चापत्तिक्खन्धा लहुकापत्ति नाम, द्वे आपत्तिक्खन्धा गरुकापत्ति नाम। द्वे आपत्तिक्खन्धा दुट्ठुल्लापत्ति नाम, पञ्चापत्तिक्खन्धा अदुट्ठुल्लापत्ति नाम। छ आपत्तिक्खन्धा सावसेसापत्ति नाम, एको पाराजिकापत्तिक्खन्धो अनवसेसापत्ति नाम। सप्पटिकम्मापत्ति नाम सावसेसापत्तियेव, अप्पटिकम्मापत्ति नाम अनवसेसापत्तियेव। सेसं सब्बत्थ उत्तानमेवाति।
अनापत्तिवग्गवण्णना।</description>
    </item>
    
    <item>
      <title>१३. एकपुग्गलवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/13_ekapuggalavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/13_ekapuggalavaggavaNNanA/</guid>
      <description>१३. एकपुग्गलवग्गवण्णना
१७०. एकपुग्गलवग्गस्स पठमे एकपुग्गलोति एको पुग्गलो। एत्थ एकोति दुतियादिपटिक्खेपत्थो गणनपरिच्छेदो। पुग्गलोति सम्मुतिकथा, न परमत्थकथा। बुद्धस्स हि भगवतो दुविधा देसना – सम्मुतिदेसना, परमत्थदेसना चाति। तत्थ ‘‘पुग्गलो सत्तो इत्थी पुरिसो खत्तियो ब्राह्मणो देवो मारो’’ति एवरूपा सम्मुतिदेसना, ‘‘अनिच्चं दुक्खं अनत्ता खन्धा धातू आयतनानि सतिपट्ठाना’’ति एवरूपा परमत्थदेसना। तत्थ भगवा ये सम्मुतिवसेन देसनं सुत्वा अत्थं पटिविज्झित्वा मोहं पहाय विसेसं अधिगन्तुं समत्था, तेसं सम्मुतिदेसनं देसेति। ये पन परमत्थवसेन देसनं सुत्वा अत्थं पटिविज्झित्वा मोहं पहाय विसेसमधिगन्तुं समत्था, तेसं परमत्थदेसनं देसेति।</description>
    </item>
    
    <item>
      <title>१४. एतदग्गवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/14_etadaggavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/14_etadaggavaggo/</guid>
      <description>१४. एतदग्गवग्गो
(१४) १. पठमएतदग्गवग्गो एतदग्गपदवण्णना १८८. एतदग्गेसु पठमवग्गस्स पठमे एतदग्गन्ति एतं अग्गम्। एत्थ च अयं अग्गसद्दो आदिकोटिकोट्ठाससेट्ठेसु दिस्सति। ‘‘अज्जतग्गे, सम्म दोवारिक, आवरामि द्वारं निगण्ठानं निगण्ठीन’’न्तिआदीसु (म॰ नि॰ २.७०) हि आदिम्हि दिस्सति। ‘‘तेनेव अङ्गुलग्गेन तं अङ्गुलग्गं परामसेय्य (कथा॰ ४४१), उच्छग्गं वेळग्ग’’न्तिआदीसु कोटियम्। ‘‘अम्बिलग्गं वा मधुरग्गं वा तित्तकग्गं वा (सं॰ नि॰ ५.३७४), अनुजानामि, भिक्खवे, विहारग्गेन वा परिवेणग्गेन वा भाजेतु’’न्तिआदीसु (चूळव॰ ३१८) कोट्ठासे। ‘‘यावता, भिक्खवे, सत्ता अपदा वा…पे॰… तथागतो तेसं अग्गमक्खायती’’तिआदीसु (अ॰ नि॰ ४.</description>
    </item>
    
    <item>
      <title>१५. अट्ठानपाळि</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/15_aTThAnapALi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/15_aTThAnapALi/</guid>
      <description>१५. अट्ठानपाळि
(१५) १. अट्ठानपाळि-पठमवग्गवण्णना २६८. अट्ठानपाळिया अट्ठानन्ति हेतुपटिक्खेपो। अनवकासोति पच्चयपटिक्खेपो। उभयेनापि कारणमेव पटिक्खिपति। कारणञ्हि तदायत्तवुत्तिताय अत्तनो फलस्स ठानन्ति च अवकासोति च वुच्चति। यन्ति येन कारणेन। दिट्ठिसम्पन्नोति मग्गदिट्ठिया सम्पन्नो सोतापन्नो अरियसावको। तस्स हि दिट्ठिसम्पन्नो इतिपि, दस्सनसम्पन्नो इतिपि, आगतो इमं सद्धम्मं इतिपि, पस्सति इमं सद्धम्मं इतिपि, सेक्खेन ञाणेन समन्नागतो इतिपि, सेक्खाय विज्जाय समन्नागतो इतिपि, धम्मसोतसमापन्नो इतिपि, अरियो निब्बेधिकपञ्ञो इतिपि, अमतद्वारं आहच्च तिट्ठति इतिपिति बहूनि नामानि होन्ति। कञ्चि सङ्खारन्ति चतुभूमकेसु सङ्खतसङ्खारेसु कञ्चि एकं सङ्खारम्पि। निच्चतो उपगच्छेय्याति निच्चोति गण्हेय्य। नेतं ठानं विज्जतीति एतं कारणं नत्थि न उपलब्भति। यं पुथुज्जनोति येन कारणेन पुथुज्जनो। ठानमेतं विज्जतीति एतं कारणं अत्थि। सस्सतदिट्ठिया हि सो तेभूमकेसु सङ्खतसङ्खारेसु कञ्चि सङ्खारं निच्चतो गण्हेय्याति अत्थो। चतुत्थभूमकसङ्खारा पन तेजुस्सदत्ता दिवसंसन्तत्तो अयोगुळो विय मक्खिकानं, दिट्ठिया वा अञ्ञेसं वा अकुसलानं आरम्मणं न होन्ति। इमिना नयेन कञ्चि सङ्खारं सुखतोतिआदीसुपि अत्थो वेदितब्बो।</description>
    </item>
    
    <item>
      <title>१६. एकधम्मपाळि</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/16_ekadhammapALi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/16_ekadhammapALi/</guid>
      <description>१६. एकधम्मपाळि
(१६) १. एकधम्मपाळि-पठमवग्गवण्णना २९६. एकधम्मपाळियं एकधम्मोति एकसभावो। एकन्तनिब्बिदायाति एकन्तेन वट्टे निब्बिन्दनत्थाय उक्कण्ठनत्थाय। विरागायाति वट्टे विरज्जनत्थाय, रागादीनं वा किलेसानं विरज्जनाय विगमाय। निरोधायाति रागादीनं निरोधाय अप्पवत्तिकरणत्थाय, वट्टस्सेव वा निरुज्झनत्थाय। उपसमायाति किलेसवूपसमनत्थाय, अभिञ्ञायाति अनिच्चादिवसेन लक्खणत्तयं आरोपेत्वा अभिजाननत्थाय। सम्बोधायाति चतुन्नं सच्चानं बुज्झनत्थाय, ‘‘बोधि वुच्चति चतूसु मग्गेसु ञाण’’न्ति (महानि॰ १९१; चूळनि॰ खग्गविसाणसुत्तनिद्देसो १२१) एवं वुत्तस्स वा चतुमग्गञाणस्स पटिविज्झनत्थाय। निब्बानायाति अप्पच्चयनिब्बानस्स सच्छिकरणत्थाय।
इति भगवा इमेहि सत्तहि पदेहि बुद्धानुस्सतिकम्मट्ठानस्स वण्णं कथेसि। कस्मा? महाजनस्स उस्साहजननत्थं विसकण्टकवाणिजो विय अत्तनो पणियस्स। विसकण्टकवाणिजो नाम गुळवाणिजो वुच्चति। सो किर गुळफाणितखण्डसक्करादीनि सकटेनादाय पच्चन्तगामं गन्त्वा ‘‘विसकण्टकं गण्हथ, विसकण्टकं गण्हथा’’ति उग्घोसेसि। तं सुत्वा गामिका ‘‘विसं नाम कक्खळं घोरम्। यो नं खादति, सो मरति। कण्टकम्पि विज्झित्वा मारेति, उभोपेते कक्खळा। को एत्थ आनिसंसो’’ति गेहद्वारानि थकेसुं, दारके च पलापेसुम्। तं दिस्वा वाणिजो ‘अवोहारकुसला इमे गामिका, हन्द ने उपायेन गाहापेमी’’ति ‘‘अतिमधुरं गण्हथ, अतिसादुं गण्हथ, गुळं फाणितं सक्करं समग्घं लब्भति, कूटमासककूटकहापणादीहि वापि लब्भती’’ति उग्घोसेसि। तं सुत्वा गामिका तुट्ठपहट्ठा वग्गवग्गा गन्त्वा बहुम्पि मूलं दत्वा अग्गहेसुम्।</description>
    </item>
    
    <item>
      <title>१७. पसादकरधम्मवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/17_pasAdakaradhammavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/17_pasAdakaradhammavaggavaNNanA/</guid>
      <description>१७. पसादकरधम्मवग्गवण्णना
३६६. अद्धमिदन्तिआदीसु अद्धन्ति एकंसाधिवचनमेतं, अद्धा इदं लाभानं, एकंसो एस लाभानन्ति वुत्तं होति। यदिदं आरञ्ञिकत्तन्ति यो एस आरञ्ञिकभावो। इदं वुत्तं होति – आरञ्ञिकभावो नाम लाभानं एकंसो अवस्सभाविता न सक्का आरञ्ञिकेन लाभं न लभितुन्ति। आरञ्ञिको हि भिक्खु ‘‘अत्तनो अरञ्ञवासस्स अनुच्छविकं करिस्सामी’’ति पापकं नाम न करोति, अथस्स ‘‘आरञ्ञिको अयं भिक्खू’’ति सञ्जातगारवो महाजनो चतुपच्चयेन पूजं करोति। तेन वुत्तं – ‘‘अद्धमिदं, भिक्खवे, लाभानं यदिदं आरञ्ञिकत्त’’न्ति। सेसपदेसुपि एसेव नयो। एत्थ पन बाहुसच्चन्ति बहुस्सुतभावो। थावरेय्यन्ति चिरपब्बजितत्ता थावरप्पत्तभावो। आकप्पसम्पदाति चीवरग्गहणादिनो आकप्पस्स सम्पत्ति। परिवारसम्पदाति सुचिपरिवारता। कोलपुत्तीति कुलपुत्तभावो। वण्णपोक्खरताति सम्पन्नरूपता। कल्याणवाक्करणताति वचनकिरियाय मधुरभावो। अप्पाबाधताति आरोग्यसम्पत्ति। अरोगो हि भिक्खु अत्तनो सरीरकल्याणताय विपस्सनाधुरे च गन्थधुरे च परिपूरकारी होति, तेनस्स लाभो उप्पज्जतीति।</description>
    </item>
    
    <item>
      <title>१८. अपरअच्छरासङ्घातवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/18_aparaachCharAsanghAtavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/18_aparaachCharAsanghAtavaggavaNNanA/</guid>
      <description>१८. अपरअच्छरासङ्घातवग्गवण्णना
३८२. अच्छरासङ्घातमत्तम्पीति इदम्पि सुत्तं अग्गिक्खन्धूपमअट्ठुप्पत्तियंयेव (अ॰ नि॰ ७.७२) वुत्तम्। अप्पनाप्पत्ताय हि मेत्ताय विपाके कथायेव नत्थि। तस्सायेव अट्ठुप्पत्तिया अयं देसना आरद्धाति वेदितब्बा। तत्थ पठमन्ति ‘‘गणनानुपुब्बता पठमं, इदं पठमं समापज्जतीति पठम’’न्ति विभङ्गे (विभ॰ ५६८) वुत्तत्थमेव। झानन्ति झानं नाम दुविधं आरम्मणूपनिज्झानञ्च लक्खणूपनिज्झानञ्चाति। तत्थ आरम्मणूपनिज्झानं नाम अट्ठ समापत्तियो। ता हि पथवीकसिणादिनो आरम्मणस्स उपनिज्झानतो आरम्मणूपनिज्झानन्ति वुच्चन्ति। लक्खणूपनिज्झानन्ति विपस्सनामग्गफलानि। विपस्सना हि अनिच्चादिवसेन सङ्खारलक्खणस्स उपनिज्झानतो लक्खणूपनिज्झानं नाम, विपस्सनाय पन लक्खणूपनिज्झानकिच्चं मग्गेन सिज्झतीति मग्गो लक्खणूपनिज्झानं, फलं सुञ्ञतअनिमित्तअप्पणिहित-लक्खणस्स निब्बानस्सेव उपनिज्झानतो लक्खणूपनिज्झानन्ति वुच्चति। तत्थ इमस्मिं पन अत्थे आरम्मणूपनिज्झानं अधिप्पेतम्। को पन वादो ये नं बहुलीकरोन्तीति ये नं पठमज्झानं बहुली करोन्ति, पुनप्पुनं करोन्ति, तेसु वत्तब्बमेव नत्थि। सेसमेत्थ हेट्ठा वुत्तनयेनेव वेदितब्बम्।</description>
    </item>
    
    <item>
      <title>१९. कायगतासतिवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/19_kAyagatAsativaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/19_kAyagatAsativaggavaNNanA/</guid>
      <description>१९. कायगतासतिवग्गवण्णना
५६३. चेतसा फुटोति एत्थ दुविधं फरणं आपोफरणञ्च दिब्बचक्खुफरणञ्च। तत्थ आपोकसिणं समापज्जित्वा आपेन फरणं आपोफरणं नाम। एवं फुटेपि महासमुद्दे सब्बा समुद्दङ्गमा कुन्नदियो अन्तोगधाव होन्ति। आलोकं पन वड्ढेत्वा दिब्बचक्खुना सकलसमुद्ददस्सनं दिब्बचक्खुफरणं नाम। एवं फुटेपि महासमुद्दे सब्बा महासमुद्दङ्गमा कुन्नदियो अन्तोगधाव होन्ति। अन्तोगधा तस्साति तस्स भिक्खुनो भावनाय अब्भन्तरगताव होन्ति। विज्जाभागियाति एत्थ सम्पयोगवसेन विज्जं भजन्तीति विज्जाभागिया, विज्जाभागे विज्जाकोट्ठासे वत्तन्तीतिपि विज्जाभागिया। तत्थ विपस्सनाञाणं मनोमयिद्धि छ अभिञ्ञाति अट्ठ विज्जा, पुरिमेन अत्थेन ताहि सम्पयुत्तधम्मापि विज्जाभागिया। पच्छिमेन अत्थेन तासु या काचि एका विज्जा विज्जा, सेसा विज्जाभागियाति एवं विज्जापि विज्जासम्पयुत्तधम्मापि विज्जाभागियातेव वेदितब्बा।</description>
    </item>
    
    <item>
      <title>२०. अमतवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/20_amatavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/01_ekakanipAta-aTThakathA/20_amatavaggavaNNanA/</guid>
      <description>२०. अमतवग्गवण्णना
६००-६११. अमतं ते, भिक्खवे, न परिभुञ्जन्तीति मरणविरहितं निब्बानं न परिभुञ्जन्तीति अत्थो। ननु च निब्बानं लोकुत्तरं, कायगतासति लोकिया, कथं तं परिभुञ्जन्ता अमतं परिभुञ्जन्तीति? तं भावेत्वा अधिगन्तब्बतो। कायगतञ्हि सतिं भावेन्तो अमतमधिगच्छति, अभावेन्तो नाधिगच्छति। तस्मा एवं वुत्तम्। एतेनुपायेन सब्बत्थ अत्थो वेदितब्बो। अपि चेत्थ विरद्धन्ति विराधितं नाधिगतम्। आरद्धन्ति परिपुण्णम्। पमादिंसूति पमज्जन्ति। पमुट्ठन्ति सम्मुट्ठं विस्सरितं नट्ठं वा। आसेवितन्ति आदितो सेवितम्। भावितन्ति वड्ढितम्। बहुलीकतन्ति पुनप्पुनं कतम्। अनभिञ्ञातन्ति ञातअभिञ्ञाय अजानितम्। अपरिञ्ञातन्ति ञातपरिञ्ञावसेनेव अपरिञ्ञातम्। असच्छिकतन्ति अपच्चक्खकतम्। सेसं सब्बत्थ उत्तानत्थमेवाति।</description>
    </item>
    
  </channel>
</rss>