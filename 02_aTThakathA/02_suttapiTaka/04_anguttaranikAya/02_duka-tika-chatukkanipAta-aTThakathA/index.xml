<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ दुक-तिक-चतुक्कनिपात-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/</link>
    <description>Recent content in &#43;०२ दुक-तिक-चतुक्कनिपात-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/index.xml" rel="self" type="application/rss+xml" />
    
    
    <item>
      <title>०१. कम्मकारणवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_kammakAraNavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_kammakAraNavaggo/</guid>
      <description>॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
दुकनिपात-अट्ठकथा
१. पठमपण्णासकम्
१. कम्मकारणवग्गो
१. वज्जसुत्तवण्णना १. दुकनिपातस्स पठमे वज्जानीति दोसा अपराधा। दिट्ठधम्मिकन्ति दिट्ठेव धम्मे इमस्मिंयेव अत्तभावे उप्पन्नफलम्। सम्परायिकन्ति सम्पराये अनागते अत्तभावे उप्पन्नफलम्। आगुचारिन्ति पापकारिं अपराधकारकम्। राजानो गहेत्वा विविधा कम्मकारणा कारेन्तेति चोरं गहेत्वा विविधा कम्मकारणा राजपुरिसा करोन्ति, राजानो पन ता कारेन्ति नाम। तं चोरं एवं कम्मकारणा कारियमानं एस पस्सति। तेन वुत्तं – ‘‘पस्सति चोरं आगुचारिं राजानो गहेत्वा विविधा कम्मकारणा कारेन्ते’’ति। अद्धदण्डकेहीति मुग्गरेहि, पहारसाधनत्थं वा चतुहत्थदण्डं द्वेधा छेत्वा गहितदण्डकेहि। बिलङ्गथालिकन्ति कञ्जियउक्खलिककम्मकारणम्। तं करोन्ता सीसकटाहं उप्पाटेत्वा तत्तं अयोगुळं सण्डासेन गहेत्वा तत्थ पक्खिपन्ति, तेन मत्थलुङ्गं पक्कुथित्वा उत्तरति। सङ्खमुण्डिकन्ति सङ्खमुण्डकम्मकारणम्। तं करोन्ता उत्तरोट्ठउभतोकण्णचूळिकगलवाटकपरिच्छेदेन चम्मं छिन्दित्वा सब्बकेसे एकतो गण्ठिं कत्वा दण्डकेन वेठेत्वा उप्पाटेन्ति, सह केसेहि चम्मं उट्ठहति। ततो सीसकटाहं थूलसक्खराहि घंसित्वा धोवन्ता सङ्खवण्णं करोन्ति। राहुमुखन्ति राहुमुखकम्मकारणम्। तं करोन्ता सङ्कुना मुखं विवरित्वा अन्तोमुखे दीपं जालेन्ति, कण्णचूळिकाहि वा पट्ठाय मुखं निखादनेन खनन्ति, लोहितं पग्घरित्वा मुखं पूरेति।</description>
    </item>
    
    <item>
      <title>०१. कोधपेय्यालम्</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_kodhapeyyAlam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_kodhapeyyAlam/</guid>
      <description>१. कोधपेय्यालम्
१८१. इतो परेसु कुज्झनलक्खणो कोधो। उपनन्धनलक्खणो उपनाहो। सुकतकरणमक्खनलक्खणो मक्खो। युगग्गाहलक्खणो पलासो। उसूयनलक्खणा इस्सा। पञ्चमच्छेरभावो मच्छरियम्। तं सब्बम्पि मच्छरायनलक्खणम्। कतपटिच्छादनलक्खणा माया। केराटिकलक्खणं साठेय्यम्। अलज्जनाकारो अहिरिकम्। उपवादतो अभायनाकारो अनोत्तप्पम्। अक्कोधादयो तेसं पटिपक्खवसेन वेदितब्बा।
१८५. सेक्खस्स भिक्खुनोति सत्तविधस्सापि सेक्खस्स उपरिउपरिगुणेहि परिहानाय संवत्तन्ति, पुथुज्जनस्स पन पठमतरंयेव परिहानाय संवत्तन्तीति वेदितब्बा। अपरिहानायाति उपरिउपरिगुणेहि अपरिहानत्थाय।
१८७. यथाभतं निक्खित्तोति यथा आनेत्वा निक्खित्तो, एवं निरये पतिट्ठितो वाति वेदितब्बो।
१९०. एकच्चोति यस्सेते कोधादयो अत्थि, सो एकच्चो नाम।
कोधपेय्यालं निट्ठितम्।</description>
    </item>
    
    <item>
      <title>०१. बालवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_bAlavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_bAlavaggo/</guid>
      <description>१. बालवग्गो
१. भयसुत्तवण्णना १. तिकनिपातस्स पठमे भयानीतिआदीसु भयन्ति चित्तुत्रासो। उपद्दवोति अनेकग्गताकारो। उपसग्गोति उपसट्ठाकारो तत्थ तत्थ लग्गनाकारो।
तेसं एवं नानत्तं वेदितब्बं – पब्बतविसमनिस्सिता चोरा जनपदवासीनं पेसेन्ति – ‘‘मयं असुकदिवसे नाम तुम्हाकं गामं पहरिस्सामा’’ति। ते तं पवत्तिं सुतकालतो पट्ठाय भयं सन्तासं आपज्जन्ति। अयं चित्तुत्रासो नाम। ‘‘यथा नो ते चोरा कुपिता अनत्थम्पि आवहेय्यु’’न्ति हत्थसारं गहेत्वा द्विपदचतुप्पदेहि सद्धिं अरञ्ञं पविसित्वा तत्थ तत्थ भूमियं निपज्जन्ति डंसमकसादीहि खज्जमाना, गुम्बन्तरानि पविसन्ता खाणुकण्टके मद्दन्ति। तेसं एवं विचरन्तानं विक्खित्तभावो अनेकग्गताकारो नाम। ततो चोरेसु यथावुत्ते दिवसे अनागच्छन्तेसु ‘‘तुच्छकसासनं भविस्सति, गामं पविसिस्सामा’’ति सपरिक्खारा गामं पविसन्ति। अथ तेसं पविट्ठभावं ञत्वा गामं परिवारेत्वा द्वारे अग्गिं दत्वा मनुस्से घातेत्वा चोरा सब्बं विभवं विलुम्पित्वा गच्छन्ति। तेसु घातितावसेसा अग्गिं निब्बापेत्वा कोट्ठकच्छायाभित्तिच्छायादीसु तत्थ तत्थ लग्गित्वा निसीदन्ति नट्ठं अनुसोचमाना। अयं उपसट्ठाकारो लग्गनाकारो नाम।</description>
    </item>
    
    <item>
      <title>०१. भण्डगामवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_bhaNDagAmavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/01_bhaNDagAmavaggo/</guid>
      <description>१. भण्डगामवग्गो
१. अनुबुद्धसुत्तवण्णना १. चतुक्कनिपातस्स पठमे अननुबोधाति अबुज्झनेन अजाननेन। अप्पटिवेधाति अप्पटिविज्झनेन अपच्चक्खकिरियाय। दीघमद्धानन्ति चिरकालम्। सन्धावितन्ति भवतो भवं गमनवसेन सन्धावितम्। संसरितन्ति पुनप्पुनं गमनागमनवसेन संसरितम्। ममञ्चेव तुम्हाकञ्चाति मया च तुम्हेहि च। अथ वा सन्धावितं संसरितन्ति सन्धावनं संसरणं ममञ्चेव तुम्हाकञ्च अहोसीति एवमेत्थ अत्थो वेदितब्बो। अरियस्साति निद्दोसस्स। सीलं समाधि पञ्ञाति इमे पन तयो धम्मा मग्गफलसम्पयुत्ताव वेदितब्बा, विमुत्तिनामेन फलमेव निद्दिट्ठम्। भवतण्हाति भवेसु तण्हा। भवनेत्तीति भवरज्जु। तण्हाय एव एतं नामम्। ताय हि सत्ता गोणा विय गीवाय बन्धित्वा तं तं भवं नीयन्ति, तस्मा भवनेत्तीति वुच्चति।</description>
    </item>
    
    <item>
      <title>०२. अकुसलपेय्यालम्</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_akusalapeyyAlam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_akusalapeyyAlam/</guid>
      <description>२. अकुसलपेय्यालम्
१९१-२००. सावज्जाति सदोसा। अनवज्जाति निद्दोसा। दुक्खुद्रयाति दुक्खवड्ढिका। सुखुद्रियाति सुखवड्ढिका। सब्याबज्झाति सदुक्खा। अब्याबज्झाति निद्दुक्खा। एत्तावता वट्टविवट्टमेव कथितम्।
अकुसलपेय्यालं निट्ठितम्।</description>
    </item>
    
    <item>
      <title>०२. अधिकरणवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_adhikaraNavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_adhikaraNavaggavaNNanA/</guid>
      <description>२. अधिकरणवग्गवण्णना
११. दुतियस्स पठमे बलानीति केनट्ठेन बलानि। अकम्पियट्ठेन बलानि नाम, तथा दुरभिभवनट्ठेन अनज्झोमद्दनट्ठेन च। पटिसङ्खानबलन्ति पच्चवेक्खणबलम्। भावनाबलन्ति ब्रूहनबलं वड्ढनबलम्। सुद्धं अत्तानन्ति इदं हेट्ठा वुत्तनयेनेव वेदितब्बम्। तत्राति तेसु द्वीसु बलेसु। यमिदन्ति यं इदम्। सेखानमेतं बलन्ति सत्तन्नं सेखानं ञाणबलमेतम्। सेखञ्हि सो, भिक्खवे, बलं आगम्माति सत्तन्नं सेखानं ञाणबलं आरब्भ सन्धाय पटिच्च। पजहतीति मग्गेन पजहति। पहायाति इमिना पन फलं कथितम्। यं पापन्ति यं पापकं लामकम्। यस्मा पनेतानि द्वेपि वड्ढेत्वा अरहत्तं पापुणाति, तस्मा एत्थ एतदग्गं नागतन्ति वेदितब्बम्।</description>
    </item>
    
    <item>
      <title>०२. चरवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_charavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_charavaggo/</guid>
      <description>२. चरवग्गो
१. चरसुत्तवण्णना ११. दुतियस्स पठमे अधिवासेतीति चित्तं अधिरोपेत्वा वासेति। नप्पजहतीति न परिच्चजति। न विनोदेतीति न नीहरति। न ब्यन्तीकरोतीति न विगतन्तं परिच्छिन्नपरिवटुमं करोति। न अनभावं गमेतीति न अनुअभावं अवड्ढिं विनासं गमेति। चरम्पीति चरन्तोपि। अनातापीति निब्बीरियो। अनोत्तापीति उपवादभयरहितो। सततन्ति निच्चम्। समितन्ति निरन्तरम्। एवं सब्बत्थ अत्थं ञत्वा सुक्कपक्खे वुत्तविपरियायेन अत्थो वेदितब्बो।
गाथासु गेहनिस्सितन्ति किलेसनिस्सितम्। मोहनेय्येसूति मोहजनकेसु आरम्मणेसु। अभब्बोति अभाजनभूतो। फुट्ठुं सम्बोधिमुत्तमन्ति अरहत्तमग्गसङ्खातं उत्तमञाणं फुसितुम्।
२. सीलसुत्तवण्णना १२. दुतिये सम्पन्नसीलाति परिपुण्णसीला। सम्पन्नपातिमोक्खाति परिपुण्णपातिमोक्खा। पातिमोक्खसंवरसंवुताति पातिमोक्खसंवरसीलेन संवुता पिहिता उपेता हुत्वा विहरथ। आचारगोचरसम्पन्नाति आचारेन च गोचरेन च सम्पन्ना समुपागता भवथ। अणुमत्तेसु वज्जेसूति अणुप्पमाणेसु दोसेसु। भयदस्साविनोति तानि अणुमत्तानि वज्जानि भयतो दस्सनसीला। समादाय सिक्खथ सिक्खापदेसूति सब्बसिक्खाकोट्ठासेसु समादातब्बं समादाय गहेत्वा सिक्खथ। ‘‘सम्पन्नसीलानं…पे॰… सिक्खापदेसू’’ति एत्तकेन धम्मक्खानेन सिक्खत्तये समादापेत्वा चेव पटिलद्धगुणेसु च वण्णं कथेत्वा इदानि उत्तरि कातब्बं दस्सेन्तो किमस्सातिआदिमाह। तत्थ किमस्साति किं भवेय्य।</description>
    </item>
    
    <item>
      <title>०२. रथकारवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_rathakAravaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/02_rathakAravaggo/</guid>
      <description>२. रथकारवग्गो
१. ञातसुत्तवण्णना ११. दुतियस्स पठमे ञातोति पञ्ञातो पाकटो। अननुलोमिकेति सासनस्स न अनुलोमेतीति अननुलोमिकं, तस्मिं अननुलोमिके। कायकम्मेति पाणातिपातादिम्हि कायदुच्चरिते। ओळारिकं वा एतं, न एवरूपे समादपेतुं सक्कोति। दिसा नमस्सितुं वट्टति, भूतबलिं कातुं वट्टतीति एवरूपे समादपेति गण्हापेति। वचीकम्मेपि मुसावादादीनि ओळारिकानि, अत्तनो सन्तकं परस्स अदातुकामेन ‘‘नत्थी’’ति अयं वञ्चनमुसावादो नाम वत्तुं वट्टतीति एवरूपे समादपेति। मनोकम्मेपि अभिज्झादयो ओळारिका, कम्मट्ठानं विसंवादेत्वा कथेन्तो पन अननुलोमिकेसु धम्मेसु समादपेति नाम दक्खिणविहारवासित्थेरो विय। तं किर थेरं एको उपट्ठाको अमच्चपुत्तो उपसङ्कमित्वा ‘‘मेत्तायन्तेन पठमं कीदिसे पुग्गले मेत्तायितब्ब’’न्ति पुच्छि। थेरो सभागविसभागं अनाचिक्खित्वा ‘‘पियपुग्गले’’ति आह। तस्स च भरिया पिया होति मनापा, सो तं आरब्भ मेत्तायन्तो उम्मादं पापुणि। कथं पनेस बहुजनअहिताय पटिपन्नो होतीति?</description>
    </item>
    
    <item>
      <title>०३. उरुवेलवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_uruvelavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_uruvelavaggo/</guid>
      <description>३. उरुवेलवग्गो
१. पठमउरुवेलसुत्तवण्णना २१. ततियस्स पठमे उरुवेलायन्ति एत्थ उरुवेलाति महावेला, महावालिकरासीति अत्थो। अथ वा उरूति वालुका वुच्चति, वेलाति मरियादा। वेलातिक्कमनहेतु आहटा उरु उरुवेलाति एवमेत्थ अत्थो दट्ठब्बो। अतीते किर अनुप्पन्ने बुद्धे दससहस्सा कुलपुत्ता तापसपब्बज्जं पब्बजित्वा तस्मिं पदेसे विहरन्ता एकदिवसं सन्निपतित्वा कतिकवत्तं अकंसु – ‘‘कायकम्मवचीकम्मानि नाम परेसम्पि पाकटानि होन्ति, मनोकम्मं पन अपाकटम्। तस्मा यो कामवितक्कं वा ब्यापादवितक्कं वा विहिंसावितक्कं वा वितक्केति, तस्स अञ्ञो चोदको नाम नत्थि। सो अत्तनाव अत्तानं चोदेत्वा पत्तपुटेन वालुकं आहरित्वा इमस्मिं ठाने आकिरतु, इदमस्स दण्डकम्म’’न्ति। ततो पट्ठाय यो तादिसं वितक्कं वितक्केति, सो तत्थ पत्तपुटेन वालुकं आकिरति, एवं तत्थ अनुक्कमेन महावालुकरासि जातो। ततो नं पच्छिमा जनता परिक्खिपित्वा चेतियट्ठानमकासि, तं सन्धाय वुत्तं – ‘‘उरुवेलाति महावेला, महावालिकरासीति अत्थो’’ति। तमेव सन्धाय वुत्तं – ‘‘अथ वा उरूति वालुका वुच्चति, वेलाति मरियादा, वेलातिक्कमनहेतु आहटा उरु उरुवेलाति एवमेत्थ अत्थो दट्ठब्बो’’ति।</description>
    </item>
    
    <item>
      <title>०३. पुग्गलवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_puggalavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_puggalavaggo/</guid>
      <description>३. पुग्गलवग्गो
१. समिद्धसुत्तवण्णना २१. ततियस्स पठमे झानफस्सं पठमं फुसति, पच्छा निरोधं निब्बानं सच्छिकरोतीति कायसक्खि। दिट्ठन्तं पत्तोति दिट्ठिप्पत्तो। सद्दहन्तो विमुत्तोति सद्धाविमुत्तो। खमतीति रुच्चति। अभिक्कन्ततरोति अतिसुन्दरतरो। पणीततरोति अतिपणीततरो। सद्धिन्द्रियं अधिमत्तं होतीति समिद्धत्थेरस्स किर अरहत्तमग्गक्खणे सद्धिन्द्रियं धुरं अहोसि, सेसानि चत्तारि सहजातिन्द्रियानि तस्सेव परिवारानि अहेसुम्। इति थेरो अत्तना पटिविद्धमग्गं कथेन्तो एवमाह। महाकोट्ठिकत्थेरस्स पन अरहत्तमग्गक्खणे समाधिन्द्रियं धुरं अहोसि, सेसानि चत्तारि इन्द्रियानि तस्सेव परिवारानि अहेसुम्। तस्मा सोपि समाधिन्द्रियं अधिमत्तन्ति कथेन्तो अत्तना पटिविद्धमग्गमेव कथेसि। सारिपुत्तत्थेरस्स पन अरहत्तमग्गक्खणे पञ्ञिन्द्रियं धुरं अहोसि। सेसानि चत्तारि इन्द्रियानि तस्सेव परिवारानि अहेसुम्। तस्मा सोपि पञ्ञिन्द्रियं अधिमत्तन्ति कथेन्तो अत्तना पटिविद्धमग्गमेव कथेसि।</description>
    </item>
    
    <item>
      <title>०३. बालवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_bAlavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_bAlavaggavaNNanA/</guid>
      <description>३. बालवग्गवण्णना
२२. ततियस्स पठमे अच्चयं अच्चयतो न पस्सतीति ‘‘अपरज्झित्वा अपरद्धं मया’’ति अत्तनो अपराधं न पस्सति, अपरद्धं मयाति वत्वा दण्डकम्मं आहरित्वा न खमापेतीति अत्थो। अच्चयं देसेन्तस्साति एवं वत्वा दण्डकम्मं आहरित्वा खमापेन्तस्स। यथाधम्मं नप्पटिग्गण्हातीति ‘‘पुन एवं न करिस्सामि, खमथ मे’’ति वुच्चमानो अच्चयं इमं यथाधम्मं यथासभावं न पटिग्गण्हाति। ‘‘इतो पट्ठाय पुन एवरूपं मा अकासि, खमामि तुय्ह’’न्ति न वदति। सुक्कपक्खो वुत्तपटिपक्खनयेनेव वेदितब्बो।
२३. दुतिये अब्भाचिक्खन्तीति अभिभवित्वा आचिक्खन्ति, अभूतेन वदन्ति। दोसन्तरोति अन्तरे पतितदोसो। एवरूपो हि ‘‘नत्थि समणस्स गोतमस्स उत्तरिमनुस्सधम्मो’’तिआदीनि वदन्तो सुनक्खत्तो विय तथागतं अब्भाचिक्खति। सद्धो वा दुग्गहितेनाति यो हि ञाणविरहिताय सद्धाय अतिसद्धो होति मुद्धप्पसन्नो, सोपि ‘‘बुद्धो नाम सब्बलोकुत्तरो, सब्बे तस्स केसादयो बात्तिंस कोट्ठासा लोकुत्तरायेवा’’तिआदिना नयेन दुग्गहितं गण्हित्वा तथागतं अब्भाचिक्खति। ततियं उत्तानत्थमेवाति।</description>
    </item>
    
    <item>
      <title>०३. विनयपेय्यालम्</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_vinayapeyyAlam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/03_vinayapeyyAlam/</guid>
      <description>३. विनयपेय्यालम्
२०१. द्वेमे , भिक्खवे, अत्थवसे पटिच्चाति, भिक्खवे, द्वे अत्थे निस्साय द्वे कारणानि सन्धाय। सिक्खापदं पञ्ञत्तन्ति सिक्खाकोट्ठासो ठपितो। सङ्घसुट्ठुतायाति सङ्घस्स सुट्ठुभावाय, ‘‘सुट्ठु, भन्ते’’ति वत्वा सम्पटिच्छनत्थायाति अत्थो। सङ्घफासुतायाति सङ्घस्स फासुविहारत्थाय। दुम्मङ्कूनन्ति दुस्सीलानम्। पेसलानन्ति पीयसीलानम्। दिट्ठधम्मिकानं आसवानन्ति दिट्ठधम्मे इमस्मिंयेव अत्तभावे वीतिक्कमपच्चया पटिलद्धब्बानं वधबन्धनादिदुक्खधम्मसङ्खातानं आसवानम्। संवरायाति पिदहनत्थाय। सम्परायिकानन्ति तथारूपानंयेव अपायदुक्खसङ्खातानं सम्पराये उप्पज्जनकआसवानम्। पटिघातायाति पटिसेधनत्थाय। वेरानन्ति अकुसलवेरानम्पि पुग्गलवेरानम्पि। वज्जानन्ति दोसानम्। ते एव वा दुक्खधम्मा वज्जनीयत्ता इध वज्जाति अधिप्पेता। भयानन्ति चित्तुत्रासभयानम्पि भयहेतूनं तेसंयेव दुक्खधम्मानम्पि। अकुसलानन्ति अक्खमट्ठेन अकुसलसङ्खातानं दुक्खधम्मानम्। गिहीनं अनुकम्पायाति गिहीसु उज्झायन्तेसु पञ्ञत्तसिक्खापदं गिहीनं अनुकम्पाय पञ्ञत्तं नाम। पापिच्छानं पक्खुपच्छेदायाति पापिच्छा पक्खं निस्साय सङ्घं भिन्देय्युन्ति तेसं पक्खुपच्छेदनत्थाय। अप्पसन्नानं पसादायाति पुब्बे अप्पसन्नानम्पि पण्डितमनुस्सानं सिक्खापदपञ्ञत्तिसम्पदं दिस्वा पसादुप्पत्तिअत्थाय। पसन्नानं भिय्योभावायाति पसन्नानं उपरूपरिपसादभावाय। सद्धम्मट्ठितियाति सद्धम्मस्स चिरट्ठितत्थम्। विनयानुग्गहायाति पञ्चविधस्सापि विनयस्स अनुग्गण्हनत्थाय।</description>
    </item>
    
    <item>
      <title>०४. चक्कवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_chakkavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_chakkavaggo/</guid>
      <description>४. चक्कवग्गो
१. चक्कसुत्तवण्णना ३१. चतुत्थस्स पठमे चक्कानीति सम्पत्तियो। चतुचक्कं वत्ततीति चत्तारि सम्पत्तिचक्कानि वत्तन्ति घटियन्तियेवाति अत्थो। पतिरूपदेसवासोति यत्थ चतस्सो परिसा सन्दिस्सन्ति, एवरूपे अनुच्छविके देसे वासो। सप्पुरिसावस्सयोति बुद्धादीनं सप्पुरिसानं अवस्सयनं सेवनं भजनं, न राजानम्। अत्तसम्मापणिधीति अत्तनो सम्मा ठपनं, सचे पुब्बे अस्सद्धादीहि समन्नागतो होति, तानि पहाय सद्धादीसु पतिट्ठापनम्। पुब्बे च कतपुञ्ञताति पुब्बे उपचितकुसलता। इदमेव चेत्थ पमाणम्। येन हि ञाणसम्पयुत्तचित्तेन कुसलकम्मं कतं होति, तदेव कुसलं तं पुरिसं पतिरूपदेसे उपनेति, सप्पुरिसे भजापेति, सो एव च पुग्गलो अत्तानं सम्मा ठपेति। पुञ्ञकतोति कतपुञ्ञो। सुखञ्चेतंधिवत्ततीति सुखञ्च एतं पुग्गलं अधिवत्तति, अवत्थरतीति अत्थो।</description>
    </item>
    
    <item>
      <title>०४. देवदूतवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_devadUtavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_devadUtavaggo/</guid>
      <description>४. देवदूतवग्गो
१. सब्रह्मकसुत्तवण्णना ३१. चतुत्थस्स पठमे अज्झागारेति सके घरे। पूजिता होन्तीति यं घरे अत्थि, तेन पटिजग्गिता गोपिता होन्ति। इति मातापितुपूजकानि कुलानि मातापितूहि सब्रह्मकानीति पकासेत्वा इदानि नेसं सपुब्बाचरियकादिभावं पकासेन्तो सपुब्बाचरियकानीतिआदिमाह। तत्थ ब्रह्मातिआदीनि तेसं ब्रह्मादिभावसाधनत्थं वुत्तानि। बहुकाराति पुत्तानं बहूपकारा। आपादकाति जीवितस्स आपादका। पुत्तकानं हि मातापितूहि जीवितं आपादितं पालितं घटितं अनुप्पबन्धेन पवत्तितम्। पोसकाति हत्थपादे वड्ढेत्वा हदयलोहितं पायेत्वा पोसेतारो। इमस्स लोकस्स दस्सेतारोति पुत्तानं हि इमस्मिं लोके इट्ठानिट्ठारम्मणस्स दस्सनं नाम मातापितरो निस्साय जातन्ति इमस्स लोकस्स दस्सेतारो नाम।</description>
    </item>
    
    <item>
      <title>०४. रागपेय्यालम्</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_rAgapeyyAlam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_rAgapeyyAlam/</guid>
      <description>४. रागपेय्यालम्
२३१. रागस्स , भिक्खवे, अभिञ्ञायाति पञ्चकामगुणिकरागस्स अभिजाननत्थं पच्चक्खकरणत्थम्। परिञ्ञायाति परिजाननत्थम्। परिक्खयायाति परिक्खयगमनत्थम्। पहानायाति पजहनत्थम्। खयाय वयायाति खयवयगमनत्थम्। विरागायाति विरज्जनत्थम्। निरोधायाति निरुज्झनत्थम्। चागायाति चजनत्थम्। पटिनिस्सग्गायाति पटिनिस्सज्जनत्थम्।
२३२-२४६. थम्भस्साति कोधमानवसेन थद्धभावस्स। सारब्भस्साति कारणुत्तरियलक्खणस्स सारब्भस्स। मानस्साति नवविधमानस्स। अतिमानस्साति अतिक्कमित्वा मञ्ञनमानस्स। मदस्साति मज्जनाकारमदस्स। पमादस्साति सतिविप्पवासस्स, पञ्चसु कामगुणेसु चित्तवोस्सग्गस्स। सेसं सब्बत्थ उत्तानत्थमेवाति।
रागपेय्यालं निट्ठितम्।
मनोरथपूरणिया अङ्गुत्तरनिकाय-अट्ठकथाय
दुकनिपातस्स संवण्णना निट्ठिता।
॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
तिकनिपात-अट्ठकथा
१. पठमपण्णासकं</description>
    </item>
    
    <item>
      <title>०४. समचित्तवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_samachittavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/04_samachittavaggavaNNanA/</guid>
      <description>४. समचित्तवग्गवण्णना
३३. चतुत्थस्स पठमे असप्पुरिसभूमीति असप्पुरिसानं पतिट्ठानट्ठानम्। सप्पुरिसभूमियम्पि एसेव नयो। अकतञ्ञूति कतं न जानाति। अकतवेदीति कतं पाकटं कत्वा न जानाति। उपञ्ञातन्ति वण्णितं थोमितं पसत्थम्। यदिदन्ति या अयम्। अकतञ्ञुता अकतवेदिताति परेन कतस्स उपकारस्स अजाननञ्चेव पाकटं कत्वा अजाननञ्च। केवलाति सकला। सुक्कपक्खेपि वुत्तनयेनेव अत्थो वेदितब्बो।
३४. दुतिये मातु च पितु चाति जनकमातु च जनकपितु च। एकेन, भिक्खवे, अंसेन मातरं परिहरेय्याति एकस्मिं अंसकूटे ठपेत्वा मातरं पटिजग्गेय्य। एकेन अंसेन पितरं परिहरेय्याति एकस्मिं अंसकूटे ठपेत्वा पितरं पटिजग्गेय्य। वस्ससतायुको वस्ससतजीवीति वस्ससतायुककाले जातो सकलं वस्ससतं जीवन्तो। इदं वुत्तं होति – सचे पुत्तो नाम ‘‘मातापितूनं पटिकरिस्सामी’’ति उट्ठाय समुट्ठाय दक्खिणे अंसकूटे मातरं, वामे पितरं ठपेत्वा वस्ससतायुको सकलम्पि वस्ससतं जीवमानो परिहरेय्य। सो च नेसं उच्छादनपरिमद्दनन्हापनसम्बाहनेनाति सो च पुत्तो नेसं मातापितूनं अंसकूटेसु ठितानंयेव दुग्गन्धपटिविनोदनत्थं सुगन्धकरणेन उच्छादनेन, परिस्समविनोदनत्थं हत्थपरिमद्दनेन, सीतुण्हकाले च उण्होदकसीतोदकन्हापनेन, हत्थपादादीनं आकड्ढनपरिकड्ढनसङ्खातेन सम्बाहनेन उपट्ठानं करेय्य। ते च तत्थेवाति ते च मातापितरो तत्थेव तस्स अंसकूटेसु निसिन्नाव मुत्तकरीसं चजेय्युम्। नत्वेव , भिक्खवेति, भिक्खवे, एवम्पि नत्वेव मातापितूनं कतं वा होति पटिकतं वा।</description>
    </item>
    
    <item>
      <title>०५ (६) १. पुग्गलवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_6_1_puggalavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_6_1_puggalavaggavaNNanA/</guid>
      <description>(६) १. पुग्गलवग्गवण्णना
५३. दुतियपण्णासकस्स पठमे चक्कवत्तिना सद्धिं गहितत्ता ‘‘लोकानुकम्पाया’’ति न वुत्तम्। एत्थ च चक्कवत्तिनो उप्पत्तिया द्वे सम्पत्तियो लभन्ति, बुद्धानं उप्पत्तिया तिस्सोपि।
५४. दुतिये अच्छरियमनुस्साति आचिण्णमनुस्सा अब्भुतमनुस्सा।
५५. ततिये बहुनो जनस्स अनुतप्पा होतीति महाजनस्स अनुतापकारी होति। तत्थ चक्कवत्तिनो कालकिरिया एकचक्कवाळे देवमनुस्सानं अनुतापं करोति, तथागतस्स कालकिरिया दससु चक्कवाळसहस्सेसु।
५६. चतुत्थे थूपारहाति थूपस्स युत्ता अनुच्छविका। चक्कवत्तिनो हि चेतियं पटिजग्गित्वा द्वे सम्पत्तियो लभन्ति, बुद्धानं चेतियं पटिजग्गित्वा तिस्सोपि।
५७. पञ्चमे बुद्धाति अत्तनो आनुभावेन चत्तारि सच्चानि बुद्धा।</description>
    </item>
    
    <item>
      <title>०५. चूळवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_chULavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_chULavaggo/</guid>
      <description>५. चूळवग्गो
१. सम्मुखीभावसुत्तवण्णना ४१. पञ्चमस्स पठमे सम्मुखीभावाति सम्मुखीभावेन, विज्जमानतायाति अत्थो। पसवतीति पटिलभति। सद्धाय सम्मुखीभावाति यदि हि सद्धा न भवेय्य, देय्यधम्मो न भवेय्य, दक्खिणेय्यसङ्खाता पटिग्गाहकपुग्गला न भवेय्युं, कथं पुञ्ञकम्मं करेय्य। तेसं पन सम्मुखीभावेन सक्का कातुन्ति तस्मा ‘‘सद्धाय सम्मुखीभावा’’तिआदिमाह। एत्थ च द्वे धम्मा सुलभा देय्यधम्मा चेव दक्खिणेय्या च, सद्धा पन दुल्लभा। पुथुज्जनस्स हि सद्धा अथावरा पदवारेन नाना होति, तेनेव महामोग्गल्लानसदिसोपि अग्गसावको पाटिभोगो भवितुं असक्कोन्तो आह – ‘‘द्विन्नं खो ते अहं, आवुसो, धम्मानं पाटिभोगो भोगानञ्च जीवितस्स च, सद्धाय पन त्वंयेव पाटिभोगो’’ति (उदा॰ १८)।</description>
    </item>
    
    <item>
      <title>०५. परिसवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_parisavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_parisavaggavaNNanA/</guid>
      <description>५. परिसवग्गवण्णना
४३. पञ्चमस्स पठमे उत्तानाति पाकटा अप्पटिच्छन्ना। गम्भीराति गुळ्हा पटिच्छन्ना। उद्धताति उद्धच्चेन समन्नागता। उन्नळाति उग्गतनळा, उट्ठिततुच्छमानाति वुत्तं होति। चपलाति पत्तचीवरमण्डनादिना चापल्लेन युत्ता। मुखराति मुखखरा खरवचना। विकिण्णवाचाति असंयतवचना दिवसम्पि निरत्थकवचनपलापिनो। मुट्ठस्सतीति विस्सट्ठसतिनो। असम्पजानाति निप्पञ्ञा। असमाहिताति चित्तेकग्गतामत्तस्सापि अलाभिनो। पाकतिन्द्रियाति पकतिया ठितेहि विवटेहि अरक्खितेहि इन्द्रियेहि समन्नागता। सुक्कपक्खो वुत्तविपल्लासेन वेदितब्बो।
४४. दुतिये भण्डनजाताति भण्डनं वुच्चति कलहस्स पुब्बभागो, तं तेसं जातन्ति भण्डनजाता। तथा ‘‘मयं तुम्हे दण्डापेस्साम बन्धापेस्सामा’’तिआदिवचनप्पवत्तिया सञ्जातकलहा। अयं ताव गिहीसु नयो। पब्बजिता पन आपत्तिवीतिक्कमवाचं वदन्ता कलहजाता नाम। विवादापन्नाति विरुद्धवादं आपन्ना। मुखसत्तीहि वितुदन्ताति गुणानं छिन्दनट्ठेन दुब्भासिता वाचा मुखसत्तियोति वुच्चन्ति, ताहि वितुदन्ता विज्झन्ता। समग्गाति एककम्मं एकुद्देसो समसिक्खताति एतेसं करणेन समग्गताय सहिता। पियचक्खूहीति मेत्ताचक्खूहि।</description>
    </item>
    
    <item>
      <title>०५. रोहितस्सवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_rohitassavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/05_rohitassavaggo/</guid>
      <description>५. रोहितस्सवग्गो
१. समाधिभावनासुत्तवण्णना ४१. पञ्चमस्स पठमे ञाणदस्सनप्पटिलाभायाति दिब्बचक्खुञाणदस्सनस्स पटिलाभाय। दिवासञ्ञं अधिट्ठातीति दिवाति एवं सञ्ञं अधिट्ठाति। यथा दिवा तथा रत्तिन्ति यथा दिवा आलोकसञ्ञा मनसि कता, तथेव तं रत्तिम्पि मनसि करोति। दुतियपदेपि एसेव नयो। सप्पभासन्ति दिब्बचक्खुञाणोभासेन सहोभासम्। किञ्चापि आलोकसदिसं कतं, अत्थो पनेत्थ न एवं सल्लक्खेतब्बो। दिब्बचक्खुञाणालोको हि इधाधिप्पेतो।
विदिताति पाकटा हुत्वा। कथं पन वेदना विदिता उप्पज्जन्ति, विदिता अब्भत्थं गच्छन्तीति? इध भिक्खु वत्थुं परिग्गण्हाति, आरम्मणं परिग्गण्हाति। तस्स परिग्गहितवत्थारम्मणताय ता वेदना ‘‘एवं उप्पज्जित्वा एवं ठत्वा एवं निरुज्झन्ती’’ति विदिता उप्पज्जन्ति, विदिता तिट्ठन्ति, विदिता अब्भत्थं गच्छन्ति नाम। सञ्ञावितक्केसुपि एसेव नयो।</description>
    </item>
    
    <item>
      <title>०६ (७) २. सुखवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/06_7_2_sukhavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/06_7_2_sukhavaggavaNNanA/</guid>
      <description>(७) २. सुखवग्गवण्णना
६५. दुतियस्स पठमे गिहिसुखन्ति गिहीनं सब्बकामनिप्फत्तिमूलकं सुखम्। पब्बजितसुखन्ति पब्बजितानं पब्बज्जामूलकं सुखम्।
६६. दुतिये कामसुखन्ति कामे आरब्भ उप्पज्जनकसुखम्। नेक्खम्मसुखन्ति नेक्खम्मं वुच्चति पब्बज्जा, तं आरब्भ उप्पज्जनकसुखम्।
६७. ततिये उपधिसुखन्ति तेभूमकसुखम्। निरुपधिसुखन्ति लोकुत्तरसुखम्।
६८. चतुत्थे सासवसुखन्ति आसवानं पच्चयभूतं वट्टसुखम्। अनासवसुखन्ति तेसं अपच्चयभूतं विवट्टसुखम्।
६९. पञ्चमे सामिसन्ति संकिलेसं वट्टगामिसुखम्। निरामिसन्ति निक्किलेसं विवट्टगामिसुखम्।
७०. छट्ठे अरियसुखन्ति अपुथुज्जनसुखम्। अनरियसुखन्ति पुथुज्जनसुखम्।
७१. सत्तमे कायिकन्ति कायविञ्ञाणसहजातम्। चेतसिकन्ति मनोद्वारिकसुखम्। तं लोकियलोकुत्तरमिस्सकं कथितम्।
७२. अट्ठमे सप्पीतिकन्ति पठमदुतियज्झानसुखम्। निप्पीतिकन्ति ततियचतुत्थज्झानसुखम्। तत्थ लोकियसप्पीतिकतो लोकियनिप्पीतिकं, लोकुत्तरसप्पीतिकतो च लोकुत्तरनिप्पीतिकं अग्गन्ति एवं भुम्मन्तरं अभिन्दित्वा अग्गभावो वेदितब्बो।</description>
    </item>
    
    <item>
      <title>०७ (८) ३. सनिमित्तवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/07_8_3_sanimittavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/07_8_3_sanimittavaggavaNNanA/</guid>
      <description>(८) ३. सनिमित्तवग्गवण्णना
७८-७९. ततियस्स पठमे सनिमित्ताति सकारणा। दुतियादीसुपि एसेव नयो। निदानं हेतु सङ्खारो पच्चयो रूपन्ति सब्बानिपि हि एतानि कारणवेवचनानेव।
८४. सत्तमे सवेदनाति पच्चयभूताय सम्पयुत्तवेदनाय सतियेव उप्पज्जन्ति, नासतीति अत्थो। अट्ठमनवमेसुपि एसेव नयो।
८७. दसमे सङ्खतारम्मणाति पच्चयनिब्बत्तं सङ्खतधम्मं आरम्मणं कत्वाव उप्पज्जन्ति। नो असङ्खतारम्मणाति असङ्खतं पन निब्बानं आरब्भ न उप्पज्जन्ति। न होन्तीति मग्गक्खणे न होन्ति नाम, फले पत्ते नाहेसुन्ति। एवमेतेसु दससुपि ठानेसु याव अरहत्ता देसना देसिताति।
सनिमित्तवग्गो ततियो।</description>
    </item>
    
    <item>
      <title>०८ (९) ४. धम्मवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/08_9_4_dhammavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/08_9_4_dhammavaggavaNNanA/</guid>
      <description>(९) ४. धम्मवग्गवण्णना
८८. चतुत्थस्स पठमे चेतोविमुत्तीति फलसमाधि। पञ्ञाविमुत्तीति फलपञ्ञा।
८९. दुतिये पग्गाहोति वीरियम्। अविक्खेपोति चित्तेकग्गता।
९०. ततिये नामन्ति चत्तारो अरूपक्खन्धा। रूपन्ति रूपक्खन्धो। इति इमस्मिं सुत्ते धम्मकोट्ठासपरिच्छेदञाणं नाम कथितम्।
९१. चतुत्थे विज्जाति फलञाणम्। विमुत्तीति तंसम्पयुत्ता सेसधम्मा।
९२. पञ्चमे भवदिट्ठीति सस्सतदिट्ठि। विभवदिट्ठीति उच्छेददिट्ठि। छट्ठसत्तमानि उत्तानत्थानेव।
९५. अट्ठमे दोवचस्सताति दुब्बचभावो। पापमित्तताति पापमित्तसेवनभावो। नवमं वुत्तविपरियायेन वेदितब्बम्।
९७. दसमे धातुकुसलताति अट्ठारस धातुयो धातूति जाननम्। मनसिकारकुसलताति तासंयेव धातूनं अनिच्चादिवसेन लक्खणत्तयं आरोपेत्वा जाननम्।
९८. एकादसमे आपत्तिकुसलताति पञ्चन्नञ्च सत्तन्नञ्च आपत्तिक्खन्धानं जाननम्। आपत्तिवुट्ठानकुसलताति देसनाय वा कम्मवाचाय वा आपत्तीहि वुट्ठानजाननन्ति।</description>
    </item>
    
    <item>
      <title>०९ (१०) ५. बालवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/09_10_5_bAlavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/09_10_5_bAlavaggavaNNanA/</guid>
      <description>(१०) ५. बालवग्गवण्णना
९९. पञ्चमस्स पठमे अनागतं भारं वहतीति ‘‘सम्मज्जनी पदीपो च, उदकं आसनेन च, छन्दपारिसुद्धिउतुक्खानं, भिक्खुगणना च ओवादो, पातिमोक्खं थेरभारोति वुच्चती’’ति इमं दसविधं थेरभारं नवको हुत्वा थेरेन अनज्झिट्ठो करोन्तो अनागतं भारं वहति नाम। आगतं भारं न वहतीति थेरो समानो तमेव दसविधं भारं अत्तना वा अकरोन्तो परं वा असमादपेन्तो आगतं भारं न वहति नाम। दुतियसुत्तेपि इमिनाव नयेन अत्थो वेदितब्बो।
१०१. ततिये अकप्पिये कप्पियसञ्ञीति अकप्पिये सीहमंसादिम्हि ‘‘कप्पियं इद’’न्ति एवंसञ्ञी। कप्पिये अकप्पियसञ्ञीति कुम्भीलमंसबिळारमंसादिम्हि कप्पिये ‘‘अकप्पियं इद’’न्ति एवंसञ्ञी। चतुत्थं वुत्तनयेनेव वेदितब्बम्।</description>
    </item>
    
    <item>
      <title>१० (११) १. आसादुप्पजहवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/10_11_1_AsAduppajahavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/10_11_1_AsAduppajahavaggavaNNanA/</guid>
      <description>(११) १. आसादुप्पजहवग्गवण्णना
११९. ततियस्स पण्णासकस्स पठमे आसाति तण्हा। दुप्पजहाति दुच्चजा दुन्नीहरा। लाभासाय दुप्पजहभावेन सत्ता दसपि वस्सानि वीसतिपि सट्ठिपि वस्सानि ‘‘अज्ज लभिस्साम, स्वे लभिस्सामा’’ति राजानं उपट्ठहन्ति, कसिकम्मादीनि करोन्ति, उभतोब्यूळ्हं सङ्गामं पक्खन्दन्ति, अजपथसङ्कुपथादयो पटिपज्जन्ति, नावाय महासमुद्दं पविसन्ति। जीवितासाय दुप्पजहत्ता सम्पत्ते मरणकालेपि वस्ससतजीविं अत्तानं मञ्ञन्ति। सो कम्मकम्मनिमित्तादीनि पस्सन्तोपि ‘‘दानं देहि पूजं, करोही’’ति अनुकम्पकेहि वुच्चमानो ‘‘नाहं मरिस्सामि, जीविस्सामि’’च्चेव आसाय कस्सचि वचनं न गण्हाति।
१२०. दुतिये पुब्बकारीति पठमं उपकारस्स कारको। कतञ्ञूकतवेदीति तेन कतं ञत्वा पच्छा कारको। तेसु पुब्बकारी ‘‘इणं देमी’’ति सञ्ञं करोति, पच्छा कारको ‘‘इणं जीरापेमी’’ति सञ्ञं करोति।</description>
    </item>
    
    <item>
      <title>११ (१२) २. आयाचनवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/11_12_2_AyAchanavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/11_12_2_AyAchanavaggavaNNanA/</guid>
      <description>(१२) २. आयाचनवग्गवण्णना
१३१. दुतियस्स पठमे एवं सम्मा आयाचमानो आयाचेय्याति सद्धो भिक्खु उट्ठहित्वा ‘‘यादिसो सारिपुत्तत्थेरो पञ्ञाय, अहम्पि तादिसो होमि। यादिसो महामोग्गल्लानत्थेरो इद्धिया, अहम्पि तादिसो होमी’’ति एवं आयाचन्तो पिहेन्तो पत्थेन्तो यं अत्थि, तस्सेव पत्थितत्ता सम्मा पत्थेय्य नाम। इतो उत्तरि पत्थेन्तो मिच्छा पत्थेय्य। एवरूपा हि पत्थना यं नत्थि, तस्स पत्थितत्ता मिच्छापत्थना नाम होति। किं कारणा? एसा, भिक्खवे, तुला एतं पमाणन्ति यथा हि सुवण्णं वा हिरञ्ञं वा तुलेन्तस्स तुला इच्छितब्बा, धञ्ञं मिनन्तस्स मानन्ति तुलने तुला, मिनने च मानं पमाणं होति, एवमेव मम सावकानं भिक्खूनं एसा तुला एतं पमाणं यदिदं सारिपुत्तमोग्गल्लाना। ते गहेत्वा ‘‘अहम्पि ञाणेन वा इद्धिया वा एतम्पमाणो होमी’’ति अत्तानं तुलेतुं वा पमाणेतुं वा सक्का, न इतो अञ्ञथा।</description>
    </item>
    
    <item>
      <title>१२ (१३) ३. दानवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/12_13_3_dAnavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/12_13_3_dAnavaggavaNNanA/</guid>
      <description>(१३) ३. दानवग्गवण्णना
१४२. ततियस्स पठमे दानानीति दिय्यनकवसेन दानानि, देय्यधम्मस्सेतं नामम्। सवत्थुका वा चेतना दानं, सम्पत्तिपरिच्चागस्सेतं नामम्। आमिसदानन्ति चत्तारो पच्चया दिय्यनकवसेन आमिसदानं नाम। धम्मदानन्ति इधेकच्चो अमतपत्तिपटिपदं कथेत्वा देति, इदं धम्मदानं नाम।
१४३. दुतिये चत्तारो पच्चया यजनकवसेन यागो नाम धम्मोपि यजनकवसेन यागोति वेदितब्बो।
१४४. ततिये आमिसस्स चजनं आमिसचागो, धम्मस्स चजनं धम्मचागो। चतुत्थे उपसग्गमत्तं विसेसो।
१४६. पञ्चमे चतुन्नं पच्चयानं भुञ्जनं आमिसभोगो, धम्मस्स भुञ्जनं धम्मभोगो। छट्ठे उपसग्गमत्तं विसेसो।
१४८. सत्तमे चतुन्नं पच्चयानं संविभजनं आमिससंविभागो, धम्मस्स संविभजनं धम्मसंविभागो।</description>
    </item>
    
    <item>
      <title>१३ (१४) ४. सन्थारवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/13_14_4_santhAravaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/13_14_4_santhAravaggavaNNanA/</guid>
      <description>(१४) ४. सन्थारवग्गवण्णना
१५२. चतुत्थस्स पठमे चतूहि पच्चयेहि अत्तनो च परस्स च अन्तरपटिच्छादनवसेन सन्थरणं आमिससन्थारो, धम्मेन सन्थरणं धम्मसन्थारो। दुतिये उपसग्गमत्तं विसेसो।
१५४. ततिये वुत्तप्पकारस्स आमिसस्स एसना आमिसेसना, धम्मस्स एसना धम्मेसना। चतुत्थे उपसग्गमत्तमेव विसेसो।
१५६. पञ्चमे मत्थकप्पत्ता आमिसपरियेसना आमिसपरियेट्ठि, मत्थकप्पत्ताव धम्मपरियेसना धम्मपरियेट्ठीति वुत्ता।
१५७. छट्ठे आमिसेन पूजनं आमिसपूजा, धम्मेन पूजनं धम्मपूजा।
१५८. सत्तमे आतिथेय्यानीति आगन्तुकदानानि। अतिथेय्यानीतिपि पाठो।
१५९. अट्ठमे आमिसं इज्झनकसमिज्झनकवसेन आमिसिद्धि, धम्मोपि इज्झनकसमिज्झनकवसेन धम्मिद्धि।
१६०. नवमे आमिसेन वड्ढनं आमिसवुद्धि, धम्मेन वड्ढनं धम्मवुद्धि।</description>
    </item>
    
    <item>
      <title>१४ (१५) ५. समापत्तिवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/14_15_5_samApattivaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/14_15_5_samApattivaggavaNNanA/</guid>
      <description>(१५) ५. समापत्तिवग्गवण्णना
१६४. पञ्चमस्स पठमे समापत्तिकुसलताति आहारसप्पायं उतुसप्पायं परिग्गण्हित्वा समापत्तिसमापज्जने छेकता। समापत्तिवुट्ठानकुसलताति यथापरिच्छेदेन गते काले वियत्तो हुत्वा उट्ठहन्तो वुट्ठानकुसलो नाम होति, एवं कुसलता।
१६५. दुतिये अज्जवन्ति उजुभावो। मद्दवन्ति मुदुभावो।
१६६. ततिये खन्तीति अधिवासनखन्ति। सोरच्चन्ति सुसील्यभावेन सुरतभावो।
१६७. चतुत्थे साखल्यन्ति सण्हवाचावसेन सम्मोदमानभावो। पटिसन्थारोति आमिसेन वा धम्मेन वा पटिसन्थरणम्।
१६८. पञ्चमे अविहिंसाति करुणापुब्बभागो। सोचेय्यन्ति सीलवसेन सुचिभावो। छट्ठसत्तमानि उत्तानत्थानेव।
१७१. अट्ठमे पटिसङ्खानबलन्ति पच्चवेक्खणबलम्।
१७२. नवमे मुट्ठस्सच्चे अकम्पनेन सतियेव सतिबलम्। उद्धच्चे अकम्पनेन समाधियेव समाधिबलम्।</description>
    </item>
    
    <item>
      <title>१७-१८. पेय्यालवग्गादिवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/17-18_peyyAlavaggAdivaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/17-18_peyyAlavaggAdivaNNanA/</guid>
      <description>१७-१८. पेय्यालवग्गादिवण्णना
१६४-१८४. समनुञ्ञोति समानज्झासयो। रागस्साति पञ्चकामगुणिकरागस्स। अभिञ्ञायाति अभिजाननत्थम्। सुञ्ञतो समाधीतिआदीहि तीहिपि समाधीहि विपस्सनाव कथिता। विपस्सना हि निच्चाभिनिवेस-निच्चनिमित्त-निच्चपणिधिआदीनं अभावा इमानि नामानि लभति। परिञ्ञायाति परिजाननत्थम्। सेसपदेसुपि एसेव नयोति।
पेय्यालवग्गादि निट्ठिता।
मनोरथपूरणिया अङ्गुत्तरनिकाय-अट्ठकथाय
तिकनिपातस्स संवण्णना निट्ठिता।
॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
चतुक्कनिपात-अट्ठकथा
१. पठमपण्णासकं</description>
    </item>
    
    <item>
      <title>२४ (६) १. ब्राह्मणवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/24_6_1_brAhmaNavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/24_6_1_brAhmaNavaggo/</guid>
      <description>(६) १. ब्राह्मणवग्गो
१. पठमद्वेब्राह्मणसुत्तवण्णना ५२. ब्राह्मणवग्गस्स पठमे जिण्णाति जराजिण्णा। वुद्धाति वयोवुद्धा। महल्लकाति जातिमहल्लका। अद्धगताति तयो अद्धे अतिक्कन्ता। वयोअनुप्पत्ताति ततियं वयं अनुप्पत्ता। येन भगवा तेनुपसङ्कमिंसूति पुत्तदारे अत्तनो वचनं अकरोन्ते दिस्वा ‘‘समणस्स गोतमस्स सन्तिकं गन्त्वा निय्यानिकमग्गं गवेसिस्सामा’’ति चिन्तेत्वा उपसङ्कमिंसु। मयमस्सु, भो गोतम, ब्राह्मणाति; भो गोतम, मयं ब्राह्मणा न खत्तिया नामच्चा न गहपतिकाति ब्राह्मणभावं जानापेत्वा जिण्णातिआदिमाहंसु। अकतभीरुत्ताणाति अकतभयपरित्ताणा। अवस्सयभूतं पतिट्ठाकम्मं अम्हेहि न कतन्ति दस्सेन्ति। तग्घाति एकंसत्थे निपातो, सम्पटिच्छनत्थे वा। एकन्तेन तुम्हे एवरूपा, अहम्पि खो एतं सम्पटिच्छामीति च दस्सेति। उपनीयतीति उपसंहरीयति। अयं हि जातिया जरं उपनीयति, जराय ब्याधिं, ब्याधिना मरणं, मरणेन पुन जातिम्। तेन वुत्तं – ‘‘उपनीयती’’ति।</description>
    </item>
    
    <item>
      <title>२५ (७) २. महावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/25_7_2_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/25_7_2_mahAvaggo/</guid>
      <description>(७) २. महावग्गो
१. तित्थायतनसुत्तवण्णना ६२. दुतियस्स पठमे तित्थायतनानीति तित्थभूतानि आयतनानि, तित्थियानं वा आयतनानि। तत्थ तित्थं जानितब्बं, तित्थकरा जानितब्बा, तित्थिया जानितब्बा, तित्थियसावका जानितब्बा। तित्थं नाम द्वासट्ठि दिट्ठियो। तित्थिकरा नाम तासं दिट्ठीनं उप्पादका। तित्थिया नाम येसं ता दिट्ठियो रुच्चन्ति खमन्ति। तित्थियसावका नाम तेसं पच्चयदायका। आयतनन्ति ‘‘कम्बोजो अस्सानं आयतनं, गुन्नं दक्खिणापथो आयतन’’न्ति एत्थ सञ्जातिट्ठानं आयतनं नाम।
‘‘मनोरमे आयतने, सेवन्ति नं विहङ्गमा।
छायं छायत्थिनो यन्ति, फलत्थं फलभोजिनो’’ति॥ (अ॰ नि॰ ५.३८) –
एत्थ समोसरणट्ठानम्। ‘‘पञ्चिमानि, भिक्खवे, विमुत्तायतनानी’’ति (अ॰ नि॰ ५.</description>
    </item>
    
    <item>
      <title>२६ (८) ३. आनन्दवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/26_8_3_Anandavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/26_8_3_Anandavaggo/</guid>
      <description>(८) ३. आनन्दवग्गो
१. छन्नसुत्तवण्णना ७२. ततियस्स पठमे छन्नोति एवंनामको छन्नपरिब्बाजको। तुम्हेपि, आवुसोति, आवुसो, यथा मयं रागादीनं पहानं पञ्ञापेम, किं एवं तुम्हेपि पञ्ञापेथाति पुच्छति। ततो थेरो ‘‘अयं परिब्बाजको अम्हे रागादीनं पहानं पञ्ञापेमाति वदति, नत्थि पनेतं बाहिरसमये’’ति तं पटिक्खिपन्तो मयं खो, आवुसोतिआदिमाह। तत्थ खोति अवधारणत्थे निपातो, मयमेव पञ्ञापेमाति अत्थो। ततो परिब्बाजको चिन्तेसि ‘‘अयं थेरो बाहिरसमयं लुञ्चित्वा हरन्तो ‘मयमेवा’ति आह। किं नु खो आदीनवं दिस्वा एते एतेसं पहानं पञ्ञापेन्ती’’ति। अथ थेरं पुच्छन्तो किं पन तुम्हेतिआदिमाह। थेरो तस्स ब्याकरोन्तो रत्तो खोतिआदिमाह। तत्थ अत्तत्थन्ति दिट्ठधम्मिकसम्परायिकं लोकियलोकुत्तरं अत्तनो अत्थम्। परत्थउभयत्थेसुपि एसेव नयो।</description>
    </item>
    
    <item>
      <title>२७ (९) ४. समणवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/27_9_4_samaNavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/27_9_4_samaNavaggo/</guid>
      <description>(९) ४. समणवग्गो
१. समणसुत्तवण्णना ८२. चतुत्थस्स पठमे समणियानीति समणसन्तकानि। समणकरणीयानीति समणेन कत्तब्बकिच्चानि। अधिसीलसिक्खासमादानन्तिआदीसु समादानं वुच्चति गहणं, अधिसीलसिक्खाय समादानं गहणं पूरणं अधिसीलसिक्खासमादानम्। सेसपदद्वयेपि एसेव नयो। एत्थ च सीलं अधिसीलं, चित्तं अधिचित्तं, पञ्ञा अधिपञ्ञाति अयं विभागो वेदितब्बो। तत्थ पञ्चसीलं सीलं नाम, तं उपादाय दससीलं अधिसीलं नाम, तम्पि उपादाय चतुपारिसुद्धिसीलं अधिसीलं नाम। अपिच सब्बम्पि लोकियसीलं सीलं नाम, लोकुत्तरसीलं अधिसीलं, तदेव सिक्खितब्बतो सिक्खाति वुच्चति। कामावचरचित्तं पन चित्तं नाम, तं उपादाय रूपावचरं अधिचित्तं नाम, तम्पि उपादाय अरूपावचरं अधिचित्तं नाम। अपिच सब्बम्पि लोकियचित्तं चित्तमेव, लोकुत्तरं अधिचित्तम्। पञ्ञायपि एसेव नयो। तस्माति यस्मा इमानि तीणि समणकरणीयानि, तस्मा। तिब्बोति बहलो। छन्दोति कत्तुकम्यताकुसलच्छन्दो। इति इमस्मिं सुत्तन्ते तिस्सो सिक्खा लोकियलोकुत्तरा कथिताति।</description>
    </item>
    
    <item>
      <title>२८ (१०) ५. लोणकपल्लवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/28_10_5_loNakapallavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/28_10_5_loNakapallavaggo/</guid>
      <description>(१०) ५. लोणकपल्लवग्गो
१. अच्चायिकसुत्तवण्णना ९३. पञ्चमस्स पठमे अच्चायिकानीति अतिपातिकानि। करणीयानीति अवस्सकिच्चानि। यञ्हि न अवस्सं कातब्बं, तं किच्चन्ति वुच्चति। अवस्सं कातब्बं करणीयं नाम। सीघं सीघन्ति वेगेन वेगेन। तस्स खो तन्ति एत्थ तन्ति निपातमत्तम्। नत्थि सा इद्धि वा आनुभावो वाति सा वा इद्धि सो वा आनुभावो नत्थि। उत्तरस्वेति ततियदिवसे। उतुपरिणामिनीति लद्धउतुपरिणामानि हुत्वा। जायन्तिपीति ततियदिवसे निक्खन्तसेतङ्कुरानि होन्ति, सत्ताहे पत्ते नीलङ्कुरानि होन्ति। गब्भीनिपि होन्तीति दियड्ढमासं पत्वा गहितगब्भानि होन्ति। पच्चन्तिपीति तयो मासे पत्वा पच्चन्ति। इदानि यस्मा बुद्धानं गहपतिकेन वा सस्सेहि वा अत्थो नत्थि, सासने पन तप्पटिरूपकं पुग्गलं वा अत्थं वा दस्सेतुं तं तं ओपम्मं आहरन्ति। तस्मा यमत्थं दस्सेतुकामेन एतं आभतं, तं दस्सेन्तो एवमेव खोतिआदिमाह। तं अत्थतो उत्तानमेव। सिक्खा पन इधापि मिस्सिका एव कथिता।</description>
    </item>
    
    <item>
      <title>२९ (११) १. सम्बोधवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/29_11_1_sambodhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/29_11_1_sambodhavaggo/</guid>
      <description>(११) १. सम्बोधवग्गो
१. पुब्बेवसम्बोधसुत्तवण्णना १०४. ततियस्स पठमे पुब्बेव सम्बोधाति सम्बोधितो पुब्बेव, अरियमग्गप्पत्तितो अपरभागेयेवाति वुत्तं होति। अनभिसम्बुद्धस्साति अप्पटिविद्धचतुसच्चस्स। बोधिसत्तस्सेव सतोति बुज्झनकसत्तस्सेव सतो, सम्मासम्बोधिं अधिगन्तुं आरभन्तस्सेव सतो, सम्बोधिया वा सत्तस्सेव लग्गस्सेव सतो। दीपङ्करस्स हि भगवतो पादमूले अट्ठधम्मसमोधानेन अभिनीहारसमिद्धितो पभुति तथागतो सम्मासम्बोधिं सत्तो लग्गो ‘‘पत्तब्बा मया एसा’’ति तदधिगमाय परक्कमं अमुञ्चन्तोयेव आगतो, तस्मा बोधिसत्तोति वुच्चति। को नु खोति कतमो नु खो। लोकोति सङ्खारलोको। अस्सादोति मधुराकारो। आदीनवोति अनभिनन्दितब्बाकारो। तस्स मय्हन्ति तस्स एवं बोधिसत्तस्सेव सतो मय्हम्। छन्दरागविनयो छन्दरागप्पहानन्ति निब्बानं आगम्म आरब्भ पटिच्च छन्दरागो विनयं गच्छति पहीयति, तस्मा निब्बानं ‘‘छन्दरागविनयो छन्दरागप्पहान’’न्ति वुच्चति। इदं लोकनिस्सरणन्ति इदं निब्बानं लोकतो निस्सटत्ता लोकनिस्सरणन्ति वुच्चति। यावकीवन्ति यत्तकं पमाणं कालम्। अब्भञ्ञासिन्ति अभिविसिट्ठेन अरियमग्गञाणेन अञ्ञासिम्। ञाणञ्च पन मे दस्सनन्ति द्वीहिपि पदेहि पच्चवेक्खणञाणं वुत्तम्। सेसमेत्थ उत्तानमेवाति।</description>
    </item>
    
    <item>
      <title>३० (१२) २. आपायिकवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/30_12_2_ApAyikavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/30_12_2_ApAyikavaggo/</guid>
      <description>(१२) २. आपायिकवग्गो
१. आपायिकसुत्तवण्णना ११४. दुतियस्स पठमे अपायं गच्छिस्सन्तीति आपायिका। निरयं गच्छिस्सन्तीति नेरयिका। इदमप्पहायाति इदं ब्रह्मचारिपटिञ्ञतादिं पापधम्मत्तयं अविजहित्वा। ब्रह्मचारिपटिञ्ञोति ब्रह्मचारिपटिरूपको, तेसं वा आकप्पं अविजहनेन ‘‘अहम्पि ब्रह्मचारी’’ति एवंपटिञ्ञो। अनुद्धंसेतीति अक्कोसति परिभासति चोदेति। नत्थि कामेसु दोसोति किलेसकामेन वत्थुकामे सेवन्तस्स नत्थि दोसो। पातब्यतन्ति पिवितब्बतं परिभुञ्जितब्बतं निरासङ्केन चित्तेन पिपासितस्स पानीयपिवनसदिसं परिभुञ्जितब्बतम्। इमस्मिं सुत्ते वट्टमेव कथितम्।
२. दुल्लभसुत्तवण्णना ११५. दुतिये कतञ्ञू कतवेदीति ‘‘इमिना मय्हं कत’’न्ति तेन कतकम्मं ञत्वा विदितं पाकटं कत्वा पटिकरणकपुग्गलो।
३. अप्पमेय्यसुत्तवण्णना ११६.</description>
    </item>
    
    <item>
      <title>३१ (१३) ३. कुसिनारवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/31_13_3_kusinAravaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/31_13_3_kusinAravaggo/</guid>
      <description>(१३) ३. कुसिनारवग्गो
१. कुसिनारसुत्तवण्णना १२४. ततियस्स पठमे कुसिनारायन्ति एवंनामके नगरे। बलिहरणे वनसण्डेति एवंनामके वनसण्डे। तत्थ किर भूतबलिकरणत्थं बलिं हरन्ति, तस्मा बलिहरणन्ति वुच्चति। आकङ्खमानोति इच्छमानो। सहत्थाति सहत्थेन। सम्पवारेतीति अलं अलन्ति वाचाय चेव हत्थविकारेन च पटिक्खिपापेति। साधु वत मायन्ति साधु वत मं अयम्। गथितोति तण्हागेधेन गथितो। मुच्छितोति तण्हामुच्छनाययेव मुच्छितो। अज्झोपन्नोति तण्हाय गिलित्वा परिनिट्ठपेत्वा पवत्तो। अनिस्सरणपञ्ञोति छन्दरागं पहाय संकड्ढित्वा परिभुञ्जन्तो निस्सरणपञ्ञो नाम होति, अयं न तादिसो, सच्छन्दरागो परिभुञ्जतीति अनिस्सरणपञ्ञो। सुक्कपक्खो वुत्तविपरियायेन वेदितब्बो। नेक्खम्मवितक्कादयो पनेत्थ मिस्सका कथिताति वेदितब्बा।</description>
    </item>
    
    <item>
      <title>३२ (१४) ४. योधाजीववग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/32_14_4_yodhAjIvavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/32_14_4_yodhAjIvavaggo/</guid>
      <description>(१४) ४. योधाजीववग्गो
१. योधाजीवसुत्तवण्णना १३४. चतुत्थस्स पठमे युद्धं उपजीवतीति योधाजीवो। राजारहोति रञ्ञो अनुच्छविको। राजभोग्गोति रञ्ञो उपभोगपरिभोगो। अङ्गन्तेव सङ्ख्यं गच्छतीति हत्थो विय पादो विय च अवस्सं इच्छितब्बत्ता अङ्गन्ति सङ्ख्यं गच्छति। दूरे पाती होतीति उदके उसभमत्तं , थले अट्ठुसभमत्तं, ततो वा उत्तरिन्ति दूरे कण्डं पातेति। दुट्ठगामणिअभयस्स हि योधाजीवो नवउसभमत्तं कण्डं पातेसि, पच्छिमभवे बोधिसत्तो योजनप्पमाणम्। अक्खणवेधीति अविराधितवेधी, अक्खणं वा विज्जु विज्जन्तरिकाय विज्झितुं समत्थोति अत्थो। महतो कायस्स पदालेताति एकतोबद्धं फलकसतम्पि महिंसचम्मसतम्पि अङ्गुट्ठपमाणबहलं लोहपट्टम्पि चतुरङ्गुलबहलं असनपदरम्पि विदत्थिबहलं उदुम्बरपदरम्पि दीघन्तेन वालिकसकटम्पि विनिविज्झितुं समत्थोति अत्थो। यंकिञ्चि रूपन्तिआदि विसुद्धिमग्गे वित्थारितमेव। नेतं ममातिआदि तण्हामानदिट्ठिपटिक्खेपवसेन वुत्तम्। सम्मप्पञ्ञाय पस्सतीति सम्मा हेतुना कारणेन सहविपस्सनाय मग्गपञ्ञाय पस्सति। पदालेतीति अरहत्तमग्गेन पदालेति।</description>
    </item>
    
    <item>
      <title>३३ (१५) ५. मङ्गलवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/33_15_5_mangalavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/33_15_5_mangalavaggo/</guid>
      <description>(१५) ५. मङ्गलवग्गो
१-९. अकुसलसुत्तादिवण्णना १४७-१५५. पञ्चमस्स पठमे यथाभतं निक्खित्तोति यथा आनेत्वा ठपितो। दुतिये सावज्जेनाति सदोसेन। ततिये विसमेनाति सपक्खलनेन। समेनाति अपक्खलनेन। चतुत्थे असुचिनाति गूथसदिसेन अपरिसुद्धेन अमेज्झेन। सुचिनाति परिसुद्धेन मेज्झेन। पञ्चमादीनि उत्तानानेव।
१०. पुब्बण्हसुत्तवण्णना १५६. दसमे सुनक्खत्तन्तिआदीसु यस्मिं दिवसे तयो सुचरितधम्मा पूरिता होन्ति, सो दिवसो लद्धनक्खत्तयोगो नाम, तेनस्स सदा सुनक्खत्तं नाम होतीति वुच्चति। स्वेव दिवसो कतमङ्गलो नाम होति, तेनस्स सदा सुमङ्गलन्ति वुच्चति। पभातम्पिस्स सदा सुप्पभातमेव, सयनतो उट्ठानम्पि सुहुट्ठितमेव, खणोपि सुक्खणोव, मुहुत्तोपि सुमुहुत्तोव। एत्थ च दसच्छरपमाणो कालो खणो नाम, तेन खणेन दसक्खणो कालो लयो नाम, तेन लयेन च दसलयो कालो खणलयो नाम, तेन दसगुणो मुहुत्तो नाम, तेन दसगुणो खणमुहुत्तो नामाति अयं विभागो वेदितब्बो। सुयिट्ठं ब्रह्मचारिसूति यस्मिं दिवसे तीणि सुचरितानि पूरितानि, तदास्स सेट्ठचारीसु दिन्नदानं सुयिट्ठं नाम होति । पदक्खिणं कायकम्मन्ति तं दिवसं तेन कतं कायकम्मं वड्ढिकायकम्मं नाम होति। सेसपदेसुपि एसेव नयो। पदक्खिणानि कत्वानाति वड्ढियुत्तानि कायकम्मादीनि कत्वा। लभन्तत्थे पदक्खिणेति पदक्खिणे वड्ढिअत्थेयेव लभति। सेसं उत्तानमेवाति।</description>
    </item>
    
    <item>
      <title>३४ (१६) ६. अचेलकवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/34_16_6_achelakavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/34_16_6_achelakavaggavaNNanA/</guid>
      <description>(१६) ६. अचेलकवग्गवण्णना
१५७-१६३. इतो परेसु आगाळ्हा पटिपदाति गाळ्हा कक्खळा लोभवसेन थिरग्गहणा। निज्झामाति अत्तकिलमथानुयोगवसेन सुट्ठु झामा सन्तत्ता परितत्ता। मज्झिमाति नेव कक्खळा न झामा मज्झे भवा। अचेलकोति निच्चेलो नग्गो। मुत्ताचारोति विस्सट्ठाचारो, उच्चारकम्मादीसु लोकियकुलपुत्ताचारेन विरहितो ठितकोव उच्चारं करोति, पस्सावं करोति, खादति भुञ्जति। हत्थापलेखनोति हत्थे पिण्डम्हि निट्ठिते जिव्हाय हत्थं अपलेखति, उच्चारम्पि कत्वा हत्थस्मिंयेव दण्डकसञ्ञी हुत्वा हत्थेन अपलेखति। भिक्खाय गहणत्थं ‘‘एहि, भदन्ते’’ति वुत्तो न एतीति न एहिभदन्तिको। ‘‘तेन हि तिट्ठ, भन्ते’’ति वुत्तोपि न तिट्ठतीति न तिट्ठभदन्तिको। तदुभयम्पि किर सो ‘‘एतस्स वचनं कतं भविस्सती’’ति न करोति। अभिहटन्ति पुरेतरं गहेत्वा आहटभिक्खम्। उद्दिस्सकतन्ति इदं तुम्हे उद्दिस्स कतन्ति एवमारोचितभिक्खम्। निमन्तनन्ति ‘‘असुकं नाम कुलं वा वीथिं वा गामं वा पविसेय्याथा’’ति एवं निमन्तितभिक्खम्पि न सादियति न गण्हाति। न कुम्भिमुखाति कुम्भितो उद्धरित्वा दीयमानं भिक्खम्पि न गण्हाति। न कळोपिमुखाति कळोपीति उक्खलि वा पच्छि वा, ततोपि न गण्हाति। कस्मा?</description>
    </item>
    
    <item>
      <title>४१ (६) १. पुञ्ञाभिसन्दवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/41_6_1_pu~n~nAbhisandavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/41_6_1_pu~n~nAbhisandavaggo/</guid>
      <description>(६) १. पुञ्ञाभिसन्दवग्गो
१. पठमपुञ्ञाभिसन्दसुत्तवण्णना ५१. दुतियस्स पठमे पुञ्ञाभिसन्दाति पुञ्ञस्स अभिसन्दा, पुञ्ञप्पत्तियोति अत्थो। कुसलाभिसन्दाति तस्सेव वेवचनम्। ते पनेते सुखं आहरन्तीति सुखस्साहारा। सुट्ठु अग्गानं रूपादीनं दायकाति सोवग्गिका। सुखो नेसं विपाकोति सुखविपाका। सग्गे उपपत्ति सग्गो, सग्गाय संवत्तन्तीति सग्गसंवत्तनिका। चीवरं परिभुञ्जमानोति चीवरत्थाय वत्थं लभित्वा सूचिसुत्तादीनं अभावेन तं निक्खिपन्तोपि करोन्तोपि पारुपन्तोपि जिण्णकाले पच्चत्थरणं करोन्तोपि पच्चत्थरितुम्पि असक्कुणेय्यं भूमत्थरणं करोन्तोपि भूमत्थरणस्स अननुच्छविकं फालेत्वा पादपुञ्छनं करोन्तोपि ‘‘परिभुञ्जमानो’’त्वेव वुच्चति। यदा पन ‘‘पादपुञ्छनम्पि न सक्का इद’’न्ति सम्मज्जित्वा छड्डितं होति, तदा परिभुञ्जमानो नाम न होति। अप्पमाणं चेतोसमाधिन्ति अरहत्तफलसमाधिम्। अप्पमाणो तस्स पुञ्ञाभिसन्दोति इमिना दायकस्स पुञ्ञचेतनाय अप्पमाणतं कथेति। तस्स हि ‘‘खीणासवो मे चीवरं परिभुञ्जती’’ति पुनप्पुनं अनुस्सरणवसेन पवत्ता पुञ्ञचेतना अप्पमाणा होति। तं सन्धायेतं वुत्तम्। पिण्डपातादीसु पन यो पिण्डपातं परिभुञ्जित्वा सत्ताहम्पि तेनेव यापेति, अञ्ञं न परिभुञ्जति, सो सत्ताहम्पि तंयेव पिण्डपातं परिभुञ्जमानो नाम होति। एकस्मिं पन सेनासने रत्तिट्ठानदिवाट्ठानादीसु चङ्कमन्तोपि याव तं सेनासनं पहाय अञ्ञं न गण्हाति, ताव परिभुञ्जमानो नाम होति। एकेन पन भेसज्जेन ब्याधिम्हि वूपसन्ते याव अञ्ञं भेसज्जं न परिभुञ्जति, तावदेव परिभुञ्जमानो नाम होति।</description>
    </item>
    
    <item>
      <title>४२ (७) २. पत्तकम्मवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/42_7_2_pattakammavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/42_7_2_pattakammavaggo/</guid>
      <description>(७) २. पत्तकम्मवग्गो
१. पत्तकम्मसुत्तवण्णना ६१. दुतियस्स पठमे अनिट्ठपटिक्खेपेन इट्ठा। मने कमन्ति पविसन्तीति कन्ता। मनं अप्पायन्ति पवड्ढेन्तीति मनापा। दुल्लभाति परमदुल्लभा। भोगाति भुञ्जितब्बा रूपादयो विसया। सहधम्मेनाति धम्मेनेव सद्धिं उप्पज्जन्तु, मा धम्मूपघातं कत्वा अधम्मेनाति। अथवा सहधम्मेनाति सकारणेन, तेन तेन सेनापतिसेट्ठिट्ठानादिकारणेन सद्धिंयेव उप्पज्जन्तूति अत्थो। यसोति परिवारसम्पत्ति। सह ञातीभीति ञातकेहि सद्धिम्। सह उपज्झायेहीति सुखदुक्खेसु उपनिज्झायितब्बत्ता उपज्झायसङ्खातेहि सन्दिट्ठसम्भत्तेहि सद्धिम्।
अकिच्चं करोतीति अकातब्बं करोति। किच्चं अपराधेतीति कत्तब्बयुत्तकं किच्चं अकरोन्तो तं अपराधेति नाम। धंसतीति पतति परिहायति। अभिज्झाविसमलोभन्ति अभिज्झासङ्खातं विसमलोभम्। पजहतीति नुदति नीहरति। महापञ्ञोति महन्तपञ्ञो। पुथुपञ्ञोति पुथुलपञ्ञो। आपातदसोति तं तं अत्थं आपातेति तमेव पस्सति, सुखुमम्पिस्स अत्थजातं आपातं आगच्छतियेवाति अत्थो।</description>
    </item>
    
    <item>
      <title>४३ (८) ३. अपण्णकवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/43_8_3_apaNNakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/43_8_3_apaNNakavaggo/</guid>
      <description>(८) ३. अपण्णकवग्गो
१. पधानसुत्तवण्णना ७१. ततियवग्गस्स पठमे अपण्णकप्पटिपदन्ति अविरद्धप्पटिपदम्। योनि चस्स आरद्धा होतीति कारणञ्चस्स परिपुण्णं होति। आसवानं खयायाति अरहत्तत्थाय। दुतियं उत्तानमेव।
३. सप्पुरिससुत्तवण्णना ७३. ततिये अवण्णोति अगुणो। पातु करोतीति कथेति, पाकटं करोति। पञ्हाभिनीतोति पञ्हत्थाय अभिनीतो। अहापेत्वा अलम्बित्वाति अपरिहीनं अलम्बितं कत्वा। एत्थ च असप्पुरिसो पापिच्छताय अत्तनो अवण्णं छादेति, सप्पुरिसो लज्जिताय अत्तनो वण्णम्। इदानि यस्मा असप्पुरिसो हिरोत्तप्परहितो संवासेन अवजानाति, सप्पुरिसो पन हिरोत्तप्पसमन्नागतो संवासेनापि नावजानाति। तस्मा असप्पुरिसभावसाधकं अधुनागतवधुकोपम्मं दस्सेतुं सेय्यथापि, भिक्खवे, वधुकातिआदिमाह। तत्थ वधुकाति सुणिसा। तिब्बन्ति बहलम्। सेसमेत्थ उत्तानत्थमेवाति।</description>
    </item>
    
    <item>
      <title>४४ (९) ४. मचलवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/44_9_4_machalavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/44_9_4_machalavaggo/</guid>
      <description>(९) ४. मचलवग्गो
१-५. पाणातिपातादिसुत्तपञ्चकवण्णना ८१-८५. चतुत्थस्स पठमादीनि उत्तानत्थानेव। पञ्चमे ‘‘नीचे कुले पच्चाजातो’’तिआदिकेन तमेन युत्तोति तमो। कायदुच्चरितादीहि पुन निरयतमूपगमनतो तमपरायणो। इति उभयेनपि खन्धतमोव कथितो होति। ‘‘अड्ढे कुले पच्चाजातो’’तिआदिकेन जोतिना युत्ततो जोति, आलोकभूतोति वुत्तं होति। कायसुचरितादीहि पुन सग्गुप्पत्तिजोतिभावूपगमनतो जोतिपरायणो। इमिना नयेन इतरेपि द्वे वेदितब्बा।
वेनकुलेति विलीवकारकुले। नेसादकुलेति मिगलुद्दकादीनं कुले। रथकारकुलेति चम्मकारकुले। पुक्कुसकुलेति पुप्फछड्डककुले। कसिरवुत्तिकेति दुक्खवुत्तिके। दुब्बण्णोति पंसुपिसाचको विय झामखाणुवण्णो। दुद्दसिकोति विजातमातुयापि अमनापदस्सनो। ओकोटिमकोति लकुण्डको। काणोति एकच्छिकाणो वा उभयच्छिकाणो वा। कुणीति एकहत्थकुणी वा उभयहत्थकुणी वा। खञ्जोति एकपादखञ्जो वा उभयपादखञ्जो वा। पक्खहतोति हतपक्खो पीठसप्पी । पदीपेय्यस्साति तेलकपल्लादिनो दीपउपकरणस्स। एवं खो, भिक्खवेति एत्थ एको पुग्गलो बहिद्धा आलोकं अदिस्वा मातु कुच्छिम्हियेव कालं कत्वा अपायेसु निब्बत्तन्तो सकलम्पि कप्पं संसरति। सोपि तमोतमपरायणोव। सो पन कुहकपुग्गलो भवेय्य। कुहकस्स हि एवरूपा निप्फत्ति होतीति वुत्तम्।</description>
    </item>
    
    <item>
      <title>४५ (१०) ५. असुरवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/45_10_5_asuravaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/45_10_5_asuravaggo/</guid>
      <description>(१०) ५. असुरवग्गो
१. असुरसुत्तवण्णना ९१. पञ्चमस्स पठमे असुरोति असुरसदिसो बीभच्छो। देवोति देवसदिसो गुणवसेन अभिरूपो पासादिको।
२. पठमसमाधिसुत्तवण्णना ९२. दुतिये अज्झत्तं चेतोसमथस्साति नियकज्झत्ते अप्पनाचित्तसमाधिस्स। अधिपञ्ञाधम्मविपस्सनायाति सङ्खारपरिग्गाहकविपस्सनाञाणस्स। तञ्हि अधिपञ्ञासङ्खातञ्च, पञ्चक्खन्धसङ्खातेसु च धम्मेसु विपस्सनाभूतं, तस्मा ‘‘अधिपञ्ञाधम्मविपस्सना’’ति वुच्चतीति।
३. दुतियसमाधिसुत्तवण्णना ९३. ततिये योगो करणीयोति युत्तप्पयुत्तता कत्तब्बा। छन्दोति कत्तुकम्यताछन्दो। वायामोति पयोगो। उस्साहोति ततो अधिमत्ततरं वीरियम्। उस्सोळ्हीति पङ्कलग्गसकटउद्धरणसदिसं महावीरियम्। अप्पटिवानीति अनिवत्तनता।
४. ततियसमाधिसुत्तवण्णना ९४. चतुत्थे एवं खो, आवुसो, सङ्खारा दट्ठब्बातिआदीसु, आवुसो, सङ्खारा नाम अनिच्चतो दट्ठब्बा, अनिच्चतो सम्मसितब्बा, अनिच्चतो पस्सितब्बा। तथा दुक्खतो, अनत्ततोति एवं अत्थो दट्ठब्बो। एवं खो, आवुसो, चित्तं सण्ठपेतब्बन्तिआदीसुपि पठमज्झानवसेन, आवुसो, चित्तं सण्ठपेतब्बं पठमज्झानवसेन सन्निसादेतब्बं, पठमज्झानवसेन एकोदि कातब्बं, पठमज्झानवसेन समादहितब्बम्। तथा दुतियज्झानादिवसेनाति एवं अत्थो दट्ठब्बो। इमेसु तीसुपि सुत्तेसु समथविपस्सना लोकियलोकुत्तराव कथिता।</description>
    </item>
    
    <item>
      <title>४६ (११) १. वलाहकवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/46_11_1_valAhakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/46_11_1_valAhakavaggo/</guid>
      <description>(११) १. वलाहकवग्गो
१-२. वलाहकसुत्तद्वयवण्णना १०१-२. ततियपण्णासकस्स पठमे वलाहकाति मेघा। भासिता होति नो कत्ताति ‘‘इदञ्चिदञ्च करिस्सामी’’ति केवलं भासतियेव, न करोति। कत्ता होति नो भासिताति अकथेत्वाव ‘‘इदञ्चिदञ्च मया कातुं वट्टती’’ति कत्ता होति। एवं सब्बत्थ अत्थो वेदितब्बो। दुतियं उत्तानत्थमेव।
३. कुम्भसुत्तवण्णना १०३. ततिये कुम्भाति घटा। तुच्छो पिहितोति रित्तको पिहितमुखो। पूरो विवटोति उदकपुण्णो अपारुतमुखो। सेसद्वयेपि एसेव नयो।
४. उदकरहदसुत्तवण्णना १०४. चतुत्थे उत्तानो गम्भीरोभासोतिआदीसु पुराणपण्णरससम्भिन्नवण्णो काळउदको गम्भीरोभासो नाम, अच्छविप्पसन्नमणिवण्णउदको उत्तानोभासो नाम।
५-६. अम्बसुत्तवण्णना १०५-६. पञ्चमे आमं पक्कवण्णीति आमकं हुत्वा ओलोकेन्तानं पक्कसदिसं खायति। एवं सब्बपदानि दट्ठब्बानि। छट्ठं उत्तानत्थमेव।</description>
    </item>
    
    <item>
      <title>४७ (१२) २. केसिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/47_12_2_kesivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/47_12_2_kesivaggo/</guid>
      <description>(१२) २. केसिवग्गो
१. केसिसुत्तवण्णना १११. दुतियस्स पठमे केसीति तस्स नामम्। अस्सदम्मे सारेतीति अस्सदम्मसारथि। सण्हेनपि विनेतीतिआदीसु तस्स अनुच्छविकं सक्कारं कत्वा सुभोजनं भोजेत्वा मधुरपानं पायेत्वा मुदुवचनेन समुदाचरित्वा दमेन्तो सण्हेन दमेति नाम, जाणुबन्धनमुखबन्धनादीहि चेव पतोदविज्झनकसाभिघातफरुसवचनेहि च दमेन्तो फरुसेन दमेति नाम, कालेन कालं तदुभयं करोन्तो सण्हफरुसेन दमेति नाम।
२. जवसुत्तवण्णना ११२. दुतिये अज्जवेनाति उजुकभावेन। जवेनाति पदवेगेन। खन्तियाति अधिवासनक्खन्तिया। सोरच्चेनाति सुचिभावसीलेन। पुग्गलगुणङ्गेसु जवेनाति ञाणजवेन। सेसमेत्थ उत्तानत्थमेव।
३. पतोदसुत्तवण्णना ११३. ततिये पतोदच्छायन्ति विज्झनत्थं उक्खित्तस्स पतोदस्स छायम्। संविज्जतीति ‘‘जवो मे गहेतब्बो’’ति सल्लक्खणवसेन संविज्जति। संवेगं आपज्जतीति संवेगं पटिपज्जति लोमवेधविद्धोति लोमकूपे पतोदवेधेन विद्धमत्तो। चम्मवेधविद्धोति छविचम्मं छिन्दन्तेन पतोदवेधेन विद्धो। अट्ठिवेधविद्धोति अट्ठिं भिन्दन्तेन वेधेन विद्धो। कायेनाति नामकायेन। परमसच्चन्ति निब्बानम्। सच्छिकरोतीति पस्सति। पञ्ञायाति सहविपस्सनाय मग्गपञ्ञाय।</description>
    </item>
    
    <item>
      <title>४८ (१३) ३. भयवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/48_13_3_bhayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/48_13_3_bhayavaggo/</guid>
      <description>(१३) ३. भयवग्गो
१. अत्तानुवादसुत्तवण्णना १२१. ततियस्स पठमे अत्तानुवादभयन्ति अत्तानं अनुवदन्तस्स उप्पज्जनकभयम्। परानुवादभयन्ति परस्स अनुवादतो उप्पज्जनकभयम्। दण्डभयन्ति द्वत्तिंस कम्मकारणा पटिच्च उप्पज्जनकभयम्। दुग्गतिभयन्ति चत्तारो अपाये पटिच्च उप्पज्जनकभयम्। इदं वुच्चति, भिक्खवे, अत्तानुवादभयन्तिआदीसु अत्तानुवादभयं ताव पच्चवेक्खन्तस्स अज्झत्तं हिरी समुट्ठाति, सास्स तीसु द्वारेसु संवरं जनेति, तीसु द्वारेसु संवरो चतुपारिसुद्धिसीलं होति। सो तस्मिं सीले पतिट्ठाय विपस्सनं वड्ढेत्वा अग्गफले पतिट्ठाति। परानुवादभयं पन पच्चवेक्खन्तस्स बहिद्धा ओत्तप्पं समुट्ठाति, तदस्स तीसु द्वारेसु संवरं जनेति, तीसु द्वारेसु संवरो चतुपारिसुद्धिसीलं होति। सो तस्मिं सीले पतिट्ठाय विपस्सनं वड्ढेत्वा अग्गफले पतिट्ठाति। दुग्गतिभयं पच्चवेक्खन्तस्स अज्झत्तं हिरी समुट्ठाति, सास्स तीसु द्वारेसु संवरं जनेति, तीसु द्वारेसु संवरो चतुपारिसुद्धिसीलं होति। सो तस्मिं सीले पतिट्ठाय विपस्सनं वड्ढेत्वा अग्गफले पतिट्ठाति।</description>
    </item>
    
    <item>
      <title>४९ (१४) ४. पुग्गलवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/49_14_4_puggalavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/49_14_4_puggalavaggo/</guid>
      <description>(१४) ४. पुग्गलवग्गो
१. संयोजनसुत्तवण्णना १३१. चतुत्थस्स पठमे उपपत्तिपटिलाभियानीति येहि अनन्तरा उपपत्तिं पटिलभति। भवपटिलाभियानीति उपपत्तिभवस्स पटिलाभाय पच्चयानि। सकदागामिस्साति इदं अप्पहीनसंयोजनेसु अरियेसु उत्तमकोटिया गहितम्। यस्मा पन अन्तरापरिनिब्बायिस्स अन्तरा उपपत्ति नत्थि, यं पन सो तत्थ झानं समापज्जति, तं कुसलत्ता ‘‘उपपत्तिभवस्स पच्चयो’’ तेव सङ्ख्यं गच्छति। तस्मास्स ‘‘उपपत्तिपटिलाभियानि संयोजनानि पहीनानि, भवपटिलाभियानि संयोजनानि अप्पहीनानी’’ति वुत्तम्। ओरम्भागियेसु च अप्पहीनं उपादाय सकदागामिस्स अविसेसेन ‘‘ओरम्भागियानि संयोजनानि अप्पहीनानी’’ति वुत्तम्। सेसमेत्थ उत्तानमेव।
२. पटिभानसुत्तवण्णना १३२. दुतिये युत्तप्पटिभानो नो मुत्तप्पटिभानोति पञ्हं कथेन्तो युत्तमेव कथेति, सीघं पन न कथेति, सणिकमेव कथेतीति अत्थो। इमिना नयेन सब्बपदानि वेदितब्बानि।</description>
    </item>
    
    <item>
      <title>५० (१५) ५. आभावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/50_15_5_AbhAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/50_15_5_AbhAvaggo/</guid>
      <description>(१५) ५. आभावग्गो
१. आभासुत्तवण्णना १४१. पञ्चमस्स पठमे आभासनवसेन चन्दोव चन्दाभा। सेसपदेसुपि एसेव नयो।
२-५. पभासुत्तादिवण्णना १४२-१४५. दुतियादीसुपि पभासनवसेन चन्दोव चन्दप्पभा। आलोकनवसेन चन्दोव चन्दालोको। ओभासनवसेन चन्दोव चन्दोभासो। पज्जोतनवसेन चन्दोव चन्दपज्जोतोति। एवं सब्बपदेसुपि अत्थो वेदितब्बो।
६. पठमकालसुत्तवण्णना १४६. छट्ठे कालाति युत्तप्पयुत्तकाला। कालेन धम्मस्सवनन्ति युत्तप्पयुत्तकाले धम्मस्सवनम्। धम्मसाकच्छाति पञ्हपुच्छनविस्सज्जनवसेन पवत्ता संसन्दनकथा।
७. दुतियकालसुत्तवण्णना १४७. सत्तमे कालाति तस्मिं तस्मिं काले धम्मस्सवनादिवसेन पवत्तानं कुसलधम्मानं एतं अधिवचनम्। ते भावियन्ति चेव अनुपरिवत्तियन्ति च। आसवानं खयन्ति अरहत्तम्। अट्ठमं उत्तानत्थमेव।</description>
    </item>
    
    <item>
      <title>५१ (१६) १. इन्द्रियवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/51_16_1_indriyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/51_16_1_indriyavaggo/</guid>
      <description>(१६) १. इन्द्रियवग्गो
१. इन्द्रियसुत्तादिवण्णना १५१. चतुत्थस्स पठमे सद्धाधुरेन इन्दट्ठं करोतीति सद्धिन्द्रियम्। सेसेसुपि एसेव नयो। दुतिये अस्सद्धिये अकम्पनट्ठेन सद्धाबलम्। सेसेसुपि एसेव नयो। ततिये अनवज्जबलन्ति निद्दोसबलम्। सङ्गहबलन्ति सङ्गण्हितब्बयुत्तकानं सङ्गण्हनबलम्। चतुत्थपञ्चमानि उत्तानानेव।
६. कप्पसुत्तवण्णना १५६. छट्ठे संवट्टतीति एत्थ तयो संवट्टा आपोसंवट्टो, तेजोसंवट्टो, वायोसंवट्टोति। तिस्सो संवट्टसीमा आभस्सरा, सुभकिण्हा, वेहप्फलाति। यदा कप्पो तेजेन संवट्टति, आभस्सरतो हेट्ठा अग्गिना डय्हति। यदा आपेन संवट्टति, सुभकिण्हतो हेट्ठा उदकेन विलीयति। यदा वातेन संवट्टति, वेहप्फलतो हेट्ठा वातेन विद्धंसति। वित्थारतो पन सदापि एकं बुद्धक्खेत्तं विनस्सति। अयमेत्थ सङ्खेपो, वित्थारकथा पन विसुद्धिमग्गे (विसुद्धि॰ २.</description>
    </item>
    
    <item>
      <title>५२ (१७) २. पटिपदावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/52_17_2_paTipadAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/52_17_2_paTipadAvaggo/</guid>
      <description>(१७) २. पटिपदावग्गो
१. संखित्तसुत्तवण्णना १६१. दुतियस्स पठमे सुखपटिक्खेपेन दुक्खा पटिपज्जितब्बतो पटिपदा एतिस्साति दुक्खापटिपदा। असीघप्पवत्तिताय गरुभावेन दन्धा अभिञ्ञा एतिस्साति दन्धाभिञ्ञा। इमिनाव नयेन सब्बपदेसु अत्थो वेदितब्बो।
२. वित्थारसुत्तवण्णना १६२. दुतिये अभिक्खणन्ति अभिण्हम्। आनन्तरियन्ति अनन्तरविपाकदायकं मग्गसमाधिम्। आसवानं खयायाति अरहत्तफलत्थाय। पञ्चिन्द्रियानीति विपस्सनापञ्चमकानि पञ्चिन्द्रियानि। पञ्ञिन्द्रियन्ति हि एत्थ विपस्सनापञ्ञाव पञ्ञिन्द्रियन्ति अधिप्पेतम्। सेसमेत्थ पाळिवसेन उत्तानमेव।
इमासं पन पटिपदानं अयं आविभावकथा – इध भिक्खु पुब्बे अकताभिनिवेसो पुब्बभागे रूपपरिग्गहे किलमति, अरूपपरिग्गहे किलमति, पच्चयपरिग्गहे किलमति, तीसु अद्धासु किलमति, मग्गामग्गे किलमति। एवं पञ्चसु ठानेसु किलमन्तो विपस्सनं पापुणाति। विपस्सनं पत्वापि उदयब्बयानुपस्सने, भङ्गानुपस्सने, भयतुपट्ठाने, आदीनवानुपस्सने, निब्बिदानुपस्सने, मुच्चितुकम्यताञाणे, सङ्खारुपेक्खाञाणे, अनुलोमञाणे, गोत्रभुञाणेति इमेसु नवसु विपस्सनाञाणेसुपि किलमित्वाव लोकुत्तरमग्गं पापुणाति। तस्स सो लोकुत्तरमग्गो एवं दुक्खेन गरुभावेन सच्छिकतत्ता दुक्खपटिपदो दन्धाभिञ्ञो नाम जातो। यो पन पुब्बभागे पञ्चसु ञाणेसु किलमन्तो अपरभागे नवसु विपस्सनाञाणेसु अकिलमित्वाव मग्गं सच्छिकरोति, तस्स सो मग्गो एवं दुक्खेन अगरुभावेन सच्छिकतत्ता दुक्खपटिपदो खिप्पाभिञ्ञो नाम जातो। इमिना उपायेन इतरापि द्वे वेदितब्बा।</description>
    </item>
    
    <item>
      <title>५३ (१८) ३. सञ्चेतनियवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/53_18_3_sanchetaniyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/53_18_3_sanchetaniyavaggo/</guid>
      <description>(१८) ३. सञ्चेतनियवग्गो
१. चेतनासुत्तवण्णना १७१. ततियस्स पठमे कायेति कायद्वारे, कायविञ्ञत्तिया सतीति अत्थो। कायसञ्चेतनाहेतूतिआदीसु कायसञ्चेतना नाम कायद्वारे चेतना पकप्पना। सा अट्ठ कामावचरकुसलवसेन अट्ठविधा, अकुसलवसेन द्वादसविधाति वीसतिविधा। तथा वचीसञ्चेतना, तथा मनोसञ्चेतना। अपिचेत्थ नव महग्गतचेतनापि लब्भन्ति। कायसञ्चेतनाहेतूति कायसञ्चेतनापच्चया। उप्पज्जति अज्झत्तं सुखदुक्खन्ति अट्ठकुसलकम्मपच्चया नियकज्झत्ते सुखं उप्पज्जति, द्वादसअकुसलकम्मपच्चया दुक्खम्। सेसद्वारेसुपि एसेव नयो। अविज्जापच्चयावाति अविज्जाकारणेनेव। सचे हि अविज्जा छादयमाना पच्चयो होति, एवं सन्ते तीसु द्वारेसु सुखदुक्खानं पच्चयभूता चेतना उप्पज्जति। इति मूलभूताय अविज्जाय वसेनेतं वुत्तम्।
सामं वातिआदीसु परेहि अनाणत्तो सयमेव अभिसङ्खरोन्तो सामं कायसङ्खारं अभिसङ्खरोति नाम। यं पन परे समादपेत्वा आणापेत्वा कारेन्ति, तस्स तं कायसङ्खारं परे अभिसङ्खरोन्ति नाम। यो पन कुसलं कुसलन्ति अकुसलं अकुसलन्ति कुसलविपाकं कुसलविपाकोति अकुसलविपाकं अकुसलविपाकोति जानन्तो कायद्वारे वीसतिविधं कायसङ्खारं अभिसङ्खरोति, अयं सम्पजानो अभिसङ्खरोति नाम। यो एवं अजानन्तो अभिसङ्खरोति, अयं असम्पजानो अभिसङ्खरोति नाम। सेसद्वारेसुपि एसेव नयो।</description>
    </item>
    
    <item>
      <title>५४ (१९) ४. ब्राह्मणवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/54_19_4_brAhmaNavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/54_19_4_brAhmaNavaggo/</guid>
      <description>(१९) ४. ब्राह्मणवग्गो
१. योधाजीवसुत्तवण्णना १८१. चतुत्थस्स पठमे ठानकुसलोति येन ठानेन ठितो अविराधेत्वा विज्झितुं सक्कोति, तस्मिं ठाने कुसलो। सेसं हेट्ठा वुत्तनयेनेव वेदितब्बम्।
२. पाटिभोगसुत्तवण्णना १८२. दुतिये नत्थि कोचि पाटिभोगोति अहं ते पाटिभोगोति एवं पाटिभोगो भवितुं समत्थो नाम नत्थि। जराधम्मन्ति जरासभावम्। एस नयो सब्बत्थ।
३. सुतसुत्तवण्णना १८३. ततिये नत्थि ततो दोसोति तस्मिं दोसो नाम नत्थीति अत्थो।
४. अभयसुत्तवण्णना १८४. चतुत्थे किच्छाजीवितकारणट्ठेन रोगोव रोगातङ्को नाम। फुट्ठस्साति तेन रोगातङ्केन समन्नागतस्स। उरत्ताळिं कन्दतीति उरं ताळेत्वा रोदति। अकतकल्याणोतिआदीसु कल्याणं वुच्चति पुञ्ञकम्मं , तं अकतं एतेनाति अकतकल्याणो। सेसपदेसुपि एसेव नयो। पुञ्ञकम्ममेव हि कोसल्लसम्भूतत्ता कुसलं, भीतस्स परित्तायकत्ता भीरुत्ताणन्ति वुच्चति। कतपापोतिआदीसु पापं वुच्चति लामकं अकुसलकम्मम्। लुद्दन्ति कक्खळकम्मम्। किब्बिसन्ति समलं अपरिसुद्धकम्मम्। कङ्खी होतीति बुद्धधम्मसङ्घगुणेसु चेव सिक्खाय च पुब्बन्ते च अपरन्ते च पुब्बन्तापरन्ते च पटिच्चसमुप्पादे चाति अट्ठसु ठानेसु कङ्खाय समन्नागतो होति। विचिकिच्छीति विचिकिच्छाय समन्नागतो सासनसद्धम्मे न निट्ठं गतो, उग्गहपरिपुच्छावसेन निट्ठं गन्तुं न सक्कोति। इमिना नयेन सब्बत्थ अत्थो वेदितब्बो।</description>
    </item>
    
    <item>
      <title>५५ (२०) ५. महावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/55_20_5_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/55_20_5_mahAvaggo/</guid>
      <description>(२०) ५. महावग्गो
१. सोतानुगतसुत्तवण्णना १९१. पञ्चमस्स पठमे सोतानुगतानन्ति पसादसोतं ओदहित्वा ञाणसोतेन ववत्थपितानम्। चत्तारो आनिसंसा पाटिकङ्खाति चत्तारो गुणानिसंसा पाटिकङ्खितब्बा। इदं पन भगवता अत्थुप्पत्तिवसेन आरद्धम्। कतरअत्थुप्पत्तिवसेनाति? भिक्खूनं धम्मस्सवनाय अनुपसङ्कमनअत्थुप्पत्तिवसेन। पञ्चसता किर ब्राह्मणपब्बजिता ‘‘सम्मासम्बुद्धो लिङ्गवचनविभत्तिपदब्यञ्जनादीहि कथेन्तो अम्हेहि ञातमेव कथेस्सति, अञ्ञातं किं कथेस्सती’’ति धम्मस्सवनत्थं न गच्छन्ति। सत्था तं पवत्तिं सुत्वा ते पक्कोसापेत्वा ‘‘कस्मा एवं करोथ, सक्कच्चं धम्मं सुणाथ, सक्कच्चं धम्मं सुणन्तानञ्च सज्झायन्तानञ्च इमे एत्तका आनिसंसा’’ति दस्सेन्तो इमं देसनं आरभि।
तत्थ धम्मं परियापुणातीति सुत्तं गेय्यन्तिआदिकं नवङ्गं सत्थुसासनभूतं तन्तिधम्मं वळञ्जेति। सोतानुगता होन्तीति सोतं अनुप्पत्ता अनुपविट्ठा होन्ति। मनसानुपेक्खिताति चित्तेन ओलोकिता। दिट्ठिया सुप्पटिविद्धाति अत्थतो च कारणतो च पञ्ञाय सुट्ठु पटिविद्धा पच्चक्खं कता। मुट्ठस्सति कालं कुरुमानोति नयिदं बुद्धवचनं अनुस्सरणसतिया अभावेन वुत्तं, पुथुज्जनकालकिरियं पन सन्धाय वुत्तम्। पुथुज्जनो हि मुट्ठस्सति कालं करोति नाम। उपपज्जतीति सुद्धसीले पतिट्ठितो देवलोके निब्बत्तति। धम्मपदा प्लवन्तीति अन्तराभवे निब्बत्तमुट्ठस्सतिनो, येपि पुब्बे सज्झायमूलिका वाचापरिचितबुद्धवचनधम्मा, ते सब्बे पसन्ने आदासे छाया विय प्लवन्ति, पाकटा हुत्वा पञ्ञायन्ति। दन्धो, भिक्खवे, सतुप्पादोति बुद्धवचनानुस्सरणसतिया उप्पादो दन्धो गरु। अथ सो सत्तो खिप्पंयेव विसेसगामी होति, निब्बानगामी होतीति अत्थो।</description>
    </item>
    
    <item>
      <title>५६ (२१) १. सप्पुरिसवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/56_21_1_sappurisavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/56_21_1_sappurisavaggo/</guid>
      <description>(२१) १. सप्पुरिसवग्गो
१-६. सिक्खापदसुत्तवण्णना २०१. पञ्चमस्स पठमे असप्पुरिसन्ति लामकपुरिसं तुच्छपुरिसं मूळ्हपुरिसं अविज्जाय अन्धीकतं बालम्। असप्पुरिसतरन्ति अतिरेकेन असप्पुरिसम्। इतरे द्वे वुत्तपटिपक्खवसेन वेदितब्बा। सेसमेत्थ उत्तानत्थमेव। यथा चेत्थ, एवं इतो परेसु पञ्चसु। एतेसु हि पठमं पञ्चवेरवसेन देसितं, दुतियं अस्सद्धम्मवसेन, ततियं कायवचीद्वारवसेन, चतुत्थं मनोद्वारवसेन, पञ्चमं अट्ठमिच्छत्तवसेन, छट्ठं दसमिच्छत्तवसेन।
७-१०. पापधम्मसुत्तचतुक्कवण्णना २०७-२१०. सत्तमे पापन्ति लामकं संकिलिट्ठपुग्गलम्। कल्याणन्ति भद्दकं अनवज्जपुग्गलम्। सेसमेत्थ उत्तानत्थमेव। अट्ठमेपि एसेव नयो। नवमे पापधम्मन्ति लामकधम्मम्। कल्याणधम्मन्ति अनवज्जधम्मम्। सेसमेत्थ उत्तानत्थमेव। दसमेपि एसेव नयो। इमस्मिं वग्गे दससुपि सुत्तेसु अगारियप्पटिपदा कथिता। सचेपि सोतापन्नसकदागामिनो होन्ति, वट्टतियेवाति।</description>
    </item>
    
    <item>
      <title>५७ (२२) २. परिसावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/57_22_2_parisAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/57_22_2_parisAvaggo/</guid>
      <description>(२२) २. परिसावग्गो
१. परिसासुत्तवण्णना २११. दुतियस्स पठमे परिसं दूसेन्तीति परिसदूसना। परिसं सोभेन्तीति परिससोभना।
२. दिट्ठिसुत्तवण्णना २१२. दुतिये मनोदुच्चरिते परियापन्नापि मिच्छादिट्ठि महासावज्जताय विसुं वुत्ता, तस्सा च पटिपक्खवसेन सम्मादिट्ठि।
३. अकतञ्ञुतासुत्तवण्णना २१३. ततिये अकतञ्ञुता अकतवेदिताति अकतञ्ञुताय अकतवेदिताय। उभयम्पेतं अत्थतो एकमेव। सुक्कपक्खेपि एसेव नयो।
४-७. पाणातिपातीसुत्तादिवण्णना २१४-२१७. चतुत्थं चतुन्नं कम्मकिलेसानं तप्पटिपक्खस्स च वसेन वुत्तं, पञ्चमं सुक्कपक्खानं आदितो चतुन्नं मिच्छत्तानं वसेन, छट्ठं अवसेसानं चतुन्नं, सत्तमं अनरियवोहारअरियवोहारानम्। तथा अट्ठमनवमदसमानि सप्पटिपक्खानं अस्सद्धम्मानं वसेन वुत्तानि। सब्बसुत्तेसु पन सुक्कपक्खधम्मा लोकियलोकुत्तरमिस्सकाव कथिता। नवसु सुत्तेसु किञ्चापि ‘‘सग्गे’’ति वुत्तं, तयो पन मग्गा तीणि च फलानि लब्भन्तियेवाति।</description>
    </item>
    
    <item>
      <title>५८ (२३) ३. दुच्चरितवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/58_23_3_duchcharitavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/58_23_3_duchcharitavaggavaNNanA/</guid>
      <description>(२३) ३. दुच्चरितवग्गवण्णना
२२१-२३१. ततियस्स पठमादीनि उत्तानत्थानेव। दसमे यो चिन्तेत्वा कब्यं करोति, अयं चिन्ताकवि नाम। यो सुत्वा करोति, अयं सुतकवि नाम। यो एकं अत्थं निस्साय करोति, अयं अत्थकवि नाम। यो तङ्खणञ्ञेव वङ्गीसत्थेरो विय अत्तनो पटिभानेन करोति, अयं पटिभानकवि नामाति।
दुच्चरितवग्गो ततियो।</description>
    </item>
    
    <item>
      <title>५९ (२४) ४. कम्मवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/59_24_4_kammavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/59_24_4_kammavaggo/</guid>
      <description>(२४) ४. कम्मवग्गो
१. संखित्तसुत्तवण्णना २३२. चतुत्थस्स पठमे कण्हन्ति काळकं दसअकुसलकम्मपथकम्मम्। कण्हविपाकन्ति अपाये निब्बत्तनतो काळकविपाकम्। सुक्कन्ति पण्डरकं कुसलकम्मपथकम्मम्। सुक्कविपाकन्ति सग्गे निब्बत्तनतो पण्डरकविपाकम्। कण्हसुक्कन्ति मिस्सककम्मम्। कण्हसुक्कविपाकन्ति सुखदुक्खविपाकम्। मिस्सककम्मञ्हि कत्वा अकुसलेन तिरच्छानयोनियं मङ्गलहत्थिट्ठानादीसु उप्पन्नो कुसलेन पवत्ते सुखं वेदियति। कुसलेन राजकुलेपि निब्बत्तो अकुसलेन पवत्ते दुक्खं वेदियति। अकण्हं असुक्कन्ति कम्मक्खयकरं चतुमग्गञाणं अधिप्पेतम्। तञ्हि यदि कण्हं भवेय्य, कण्हविपाकं ददेय्य। यदि सुक्कं भवेय्य, सुक्कविपाकं ददेय्य। उभयविपाकस्स पन अप्पदानतो अकण्हं असुक्कन्ति अयमेत्थ अत्थो।
२. वित्थारसुत्तवण्णना २३३. दुतिये सब्याबज्झन्ति सदोसम्। कायसङ्खारन्ति कायद्वारचेतनम्। अभिसङ्खरोतीति आयूहति सम्पिण्डेति। सेसद्वयेपि एसेव नयो। सब्याबज्झं लोकन्ति सदुक्खं लोकम्। सब्याबज्झा फस्साति सदुक्खा विपाकफस्सा। सब्याबज्झं वेदनं वेदियतीति साबाधं विपाकवेदनं वेदियति। एकन्तदुक्खन्ति एकन्तेनेव दुक्खं, न सुखसम्मिस्सम्। सेय्यथापि सत्ता नेरयिकाति एत्थ सेय्यथापीति निदस्सनत्थे निपातो। तेन केवलं नेरयिकसत्ते दस्सेति, अञ्ञे पन तंसरिक्खका नाम नत्थि। इमिना उपायेन सब्बत्थ अत्थो वेदितब्बो। सेय्यथापि मनुस्सातिआदीसु पन मनुस्सानं ताव कालेन सुखा वेदना उप्पज्जति, कालेन दुक्खा वेदना। एकच्चे च देवाति एत्थ पन कामावचरदेवा दट्ठब्बा। तेसञ्हि महेसक्खतरा देवता दिस्वा निसिन्नासनतो वुट्ठानं, पारुतउत्तरासङ्गस्स ओतारणं, अञ्जलिपग्गण्हनन्तिआदीनं वसेन कालेन दुक्खं उप्पज्जति, दिब्बसम्पत्तिं अनुभवन्तानं कालेन सुखम्। एकच्चे च विनिपातिकाति एत्थ वेमानिकपेता दट्ठब्बा। ते निरन्तरमेव एकस्मिं काले सुखं, एकस्मिं काले दुक्खं वेदियन्ति। नागसुपण्णहत्थिअस्सादयो पन मनुस्सा विय वोकिण्णसुखदुक्खाव होन्ति। पहानाय या चेतनाति एत्थ विवट्टगामिनी मग्गचेतना वेदितब्बा। सा हि कम्मक्खयाय संवत्ततीति।</description>
    </item>
    
    <item>
      <title>६० (२५) ५. आपत्तिभयवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/60_25_5_Apattibhayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/60_25_5_Apattibhayavaggo/</guid>
      <description>(२५) ५. आपत्तिभयवग्गो
१. सङ्घभेदकसुत्तवण्णना २४३. पञ्चमस्स पठमे अपि नु तं, आनन्द, अधिकरणन्ति विवादाधिकरणादीसु अञ्ञतरं अधिकरणं भिक्खुसङ्घस्स उप्पज्जि, सत्था तस्स वूपसन्तभावं पुच्छन्तो एवमाह। कुतो तं, भन्तेति, भन्ते, कुतो किन्ति केन कारणेन तं अधिकरणं वूपसमिस्सतीति वदति। केवलकप्पन्ति सकलं समन्ततो। सङ्घभेदाय ठितोति सङ्घेन सद्धिं वादत्थाय कथितं पटिकथेन्तोव ठितो। तत्रायस्माति तस्मिं एवं ठिते आयस्मा अनुरुद्धो। न एकवाचिकम्पि भणितब्बं मञ्ञतीति ‘‘मा, आवुसो, सङ्घेन सद्धिं एवं अवचा’’ति एकवचनम्पि वत्तब्बं न मञ्ञति। वोयुञ्जतीति अनुयुञ्जति अनुयोगं आपज्जति। अत्थवसेति कारणवसे। नासेस्सन्तीति उपोसथप्पवारणं उपगन्तुं अदत्वा निक्कड्ढिस्सन्ति। सेसं पाळिवसेनेव वेदितब्बम्।</description>
    </item>
    
    <item>
      <title>६१ (२६) ६. अभिञ्ञावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/61_26_6_abhi~n~nAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/61_26_6_abhi~n~nAvaggo/</guid>
      <description>(२६) ६. अभिञ्ञावग्गो
१-३. अभिञ्ञासुत्तादिवण्णना २५४-२५६. छट्ठस्स पठमे अभिञ्ञायाति जानित्वा। समथो च विपस्सना चाति चित्तेकग्गता च सङ्खारपरिग्गहविपस्सनाञाणञ्च। विज्जा च विमुत्ति चाति मग्गञाणविज्जा च सेसा सम्पयुत्तकधम्मा च। दुतिये अनरियपरियेसनाति अनरियानं एसना गवेसना। जराधम्मन्ति जरासभावम्। सेसेसुपि एसेव नयो। ततियं उत्तानमेव।
४. मालुक्यपुत्तसुत्तवण्णना २५७. चतुत्थे मालुक्यपुत्तोति मालुक्यब्राह्मणिया पुत्तो। एत्थाति एतस्मिं तव ओवादयाचने। इमिना थेरं अपसादेतिपि उस्सादेतिपि। कथं? अयं किर दहरकाले पच्चयेसु लग्गो हुत्वा पच्छा महल्लककाले अरञ्ञवासं पत्थेन्तो कम्मट्ठानं याचति। अथ भगवा ‘‘एत्थ दहरे किं वक्खाम, मालुक्यपुत्तो विय तुम्हेपि तरुणकाले पच्चयेसु लग्गित्वा महल्लककाले अरञ्ञं पविसित्वा समणधम्मं करेय्याथा’’ति इमिना अधिप्पायेन भणन्तो थेरं अपसादेति नाम। यस्मा पन थेरो महल्लककालेव अरञ्ञं पविसित्वा समणधम्मं कातुकामो, तस्मा भगवा ‘‘एत्थ दहरे किं वक्खाम, अयं अम्हाकं मालुक्यपुत्तो महल्लककालेपि अरञ्ञं पविसित्वा समणधम्मं कातुकामो कम्मट्ठानं याचति। तुम्हे ताव तरुणकालेपि वीरियं न करोथा’’ति इमिना अधिप्पायेन भणन्तो थेरं उस्सादेति नामाति योजना।</description>
    </item>
    
    <item>
      <title>६२ (२७) ७. कम्मपथवग्गवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/62_27_7_kammapathavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/62_27_7_kammapathavaggavaNNanA/</guid>
      <description>(२७) ७. कम्मपथवग्गवण्णना
२६४-२७३. कम्मपथवग्गेपि दसपि कम्मपथा लोकियलोकुत्तरमिस्सकाव कथिता।</description>
    </item>
    
    <item>
      <title>६३ (२८) ८. रागपेय्यालवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/63_28_8_rAgapeyyAlavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/04_anguttaranikAya/02_duka-tika-chatukkanipAta-aTThakathA/63_28_8_rAgapeyyAlavaNNanA/</guid>
      <description>(२८) ८. रागपेय्यालवण्णना
२७४-७८३. रागपेय्यालं अरहत्तं पापेत्वा कथितम्। सेसं सब्बत्थ उत्तानत्थमेवाति।
मनोरथपूरणिया अङ्गुत्तरनिकाय-अट्ठकथाय
चतुक्कनिपातस्स संवण्णना निट्ठिता।</description>
    </item>
    
  </channel>
</rss>