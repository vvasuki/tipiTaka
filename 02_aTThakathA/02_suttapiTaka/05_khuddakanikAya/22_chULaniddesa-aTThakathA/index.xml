<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२२ चूळनिद्देस-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/22_chULaniddesa-aTThakathA/</link>
    <description>Recent content in &#43;२२ चूळनिद्देस-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/05_khuddakanikAya/22_chULaniddesa-aTThakathA/index.xml" rel="self" type="application/rss+xml" />
    
    
    <item>
      <title>० पारायनवग्गनिद्देसो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/22_chULaniddesa-aTThakathA/0_pArAyanavagganiddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/22_chULaniddesa-aTThakathA/0_pArAyanavagganiddeso/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
चूळनिद्देस-अट्ठकथा
पारायनवग्गनिद्देसो
१. अजितमाणवसुत्तनिद्देसवण्णना पारायनवग्गस्स पठमे अजितसुत्तनिद्देसे –
१.
‘‘केनस्सु निवुतो लोको, (इच्चायस्मा अजितो,)
केनस्सु नप्पकासति।
किस्साभिलेपनं ब्रूसि, किंसु तस्स महब्भय’’न्ति॥ –
अजितमाणवस्स पुच्छिते पठमपञ्हे च उपरूपरिपञ्हे च निद्देसेसु च वुत्तञ्च उत्तानञ्च वज्जेत्वा विसेसमेव वक्खाम। तत्थ निवुतोति पटिच्छादितो। किस्साभिलेपनं ब्रूसीति किं अस्स लोकस्स अभिलेपनं वदेसि?
आवुतोति आवरितो। निवुतोति पटिच्छादितो। ओवुतोति हेट्ठा पटिच्छादितो। पिहितोति उपरिभागेन छादितो। पटिच्छन्नोति अविवटो। पटिकुज्जितोति अधोमुखं छादितो।
नप्पकासतीति नप्पकासो होति। नप्पभासतीति ञाणप्पभासं न करोति। न तपतीति ञाणतपं न करोति। न विरोचतीति ञाणविरोचनं न करोति। न ञायतीति न जानीयति। न पञ्ञायतीति नप्पञ्ञायते।</description>
    </item>
    
    <item>
      <title>१ खग्गविसाणसुत्तनिद्देसो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/22_chULaniddesa-aTThakathA/1_khaggavisANasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/22_chULaniddesa-aTThakathA/1_khaggavisANasuttaniddeso/</guid>
      <description>खग्गविसाणसुत्तनिद्देसो
खग्गविसाणसुत्तनिद्देसवण्णना
१. पठमवग्गवण्णना १२१. इतो परं खग्गविसाणसुत्तनिद्देसवण्णनाय ओकासो अनुप्पत्तो। तत्थ ‘‘सब्बेसु भूतेसु निधाय दण्ड’’न्ति इतो परं अतिरेकपदमत्तमेव वण्णयिस्साम। तत्थ सब्बेसूति अनवसेसेसु। भूतेसूति सत्तेसु। एत्थ भूतेसूति किञ्चापि भूतसद्दो ‘‘भूतस्मिं पाचित्तिय’’न्ति एवमादीसु (पाचि॰ ६९) विज्जमाने, ‘‘भूतमिदं, सारिपुत्त, समनुपस्ससी’’ति एवमादीसु खन्धपञ्चके, ‘‘चत्तारो खो, भिक्खु, महाभूता हेतू’’ति एवमादीसु (म॰ नि॰ ३.८६) चतुब्बिधे पथवीधात्वादिरूपे, ‘‘यो च कालघसो भूतो’’ति एवमादीसु (जा॰ १.२.१९०) खीणासवे, ‘‘सब्बेव निक्खिपिस्सन्ति, भूता लोके समुस्सय’’न्ति एवमादीसु (दी॰ नि॰ २.२२०) सब्बसत्ते, ‘‘भूतगामपातब्यताया’’ति एवमादीसु (पाचि॰ ९०) रुक्खादिके, ‘‘भूतं भूततो पजानाती’’ति एवमादीसु (म॰ नि॰ १.</description>
    </item>
    
  </channel>
</rss>