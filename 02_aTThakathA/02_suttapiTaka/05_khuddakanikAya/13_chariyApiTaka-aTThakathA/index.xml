<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ चरियापिटक-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/</link>
    <description>Recent content in &#43;१३ चरियापिटक-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/index.xml" rel="self" type="application/rss+xml" />
    
    
    <item>
      <title>० गन्थारम्भकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/0_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/0_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
चरियापिटक-अट्ठकथा
गन्थारम्भकथा
चरिया सब्बलोकस्स, हिता यस्स महेसिनो।
अचिन्तेय्यानुभावं तं, वन्दे लोकग्गनायकं॥
विज्जाचरणसम्पन्ना, येन नीयन्ति लोकतो।
वन्दे तमुत्तमं धम्मं, सम्मासम्बुद्धपूजितं॥
सीलादिगुणसम्पन्नो, ठितो मग्गफलेसु यो।
वन्दे अरियसङ्घं तं, पुञ्ञक्खेत्तं अनुत्तरं॥
वन्दनाजनितं पुञ्ञं, इति यं रतनत्तये।
हतन्तरायो सब्बत्थ, हुत्वाहं तस्स तेजसा॥
इमस्मिं भद्दकप्पस्मिं, सम्भता या सुदुक्करा।
उक्कंसपारमिप्पत्ता, दानपारमितादयो॥
तासं सम्बोधिचरियानं, आनुभावविभावनम्।
सक्केसु निग्रोधारामे, वसन्तेन महेसिना॥
यं धम्मसेनापतिनो, सब्बसावककेतुनो।
लोकनाथेन चरिया-पिटकं नाम देसितं॥
यं खुद्दकनिकायस्मिं, सङ्गायिंसु महेसयो।</description>
    </item>
    
    <item>
      <title>०१. अकित्तिवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/01_akittivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/01_akittivaggo/</guid>
      <description>१. अकित्तिवग्गो
१. अकित्तिचरियावण्णना ३. एवं भगवा आयस्मतो सारिपुत्तत्थेरस्स सदेवमनुस्साय च परिसाय अत्तनो पुब्बचरियाय सवने उस्साहं जनेत्वा इदानि तं पुब्बचरितं भवन्तरपटिच्छन्नं हत्थतले आमलकं विय पच्चक्खं करोन्तो ‘‘यदा अहं ब्रहारञ्ञे’’तिआदिमाह।
तत्थ यदाति यस्मिं काले। ब्रहारञ्ञेति महाअरञ्ञे, अरञ्ञानियं, महन्ते वनेति अत्थो। सुञ्ञेति जनविवित्ते। विपिनकाननेति विपिनभूते कानने, पदद्वयेनापि तस्स अरञ्ञस्स गहनभावमेव दीपेति, सब्बमेतं कारदीपं सन्धाय वुत्तम्। अज्झोगाहेत्वाति अनुपविसित्वा। विहरामीति दिब्बब्रह्मअरियआनेञ्जविहारेहि समुप्पादितसुखविसेसेन इरियापथविहारेन सरीरदुक्खं विच्छिन्दित्वा हरामि अत्तभावं पवत्तेमि। अकित्ति नाम तापसोति एवंनामको तापसो हुत्वा यदा अहं तस्मिं अरञ्ञे विहरामीति अत्थो। सत्था तदा अत्तनो अकित्तितापसभावं धम्मसेनापतिस्स वदति। तत्रायं अनुपुब्बिकथा –</description>
    </item>
    
    <item>
      <title>०२. हत्थिनागवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/02_hatthinAgavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/02_hatthinAgavaggo/</guid>
      <description>२. हत्थिनागवग्गो
१. मातुपोसकचरियावण्णना १. दुतियवग्गस्स पठमे कुञ्जरोति हत्थी। मातुपोसकोति अन्धाय जराजिण्णाय मातुया पटिजग्गनको। महियाति भूमियम्। गुणेनाति सीलगुणेन, तदा मम सदिसो नत्थि।
बोधिसत्तो हि तदा हिमवन्तप्पदेसे हत्थियोनियं निब्बत्ति। सो सब्बसेतो अभिरूपो लक्खणसम्पन्नो महाहत्थी अनेकहत्थिसतसहस्सपरिवारो अहोसि। माता पनस्स अन्धा। सो मधुरफलाफलानि हत्थीनं हत्थेसु दत्वा मातु पेसेति। हत्थिनो तस्सा अदत्वा सयं खादन्ति। सो परिग्गण्हन्तो तं पवत्तिं ञत्वा ‘‘यूथं पहाय मातरमेव पोसेस्सामी’’ति रत्तिभागे अञ्ञेसं हत्थीनं अजानन्तानं मातरं गहेत्वा चण्डोरणपब्बतपादं गन्त्वा एकं नळिनिं उपनिस्साय ठिताय पब्बतगुहाय मातरं ठपेत्वा पोसेसि।</description>
    </item>
    
    <item>
      <title>०३. युधञ्जयवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/03_yudhanjayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/13_chariyApiTaka-aTThakathA/03_yudhanjayavaggo/</guid>
      <description>३. युधञ्जयवग्गो
१. युधञ्जयचरियावण्णना १. ततियवग्गस्स पठमे अमितयसोति अपरिमितपरिवारविभवो। राजपुत्तो युधञ्जयोति रम्मनगरे सब्बदत्तस्स नाम रञ्ञो पुत्तो नामेन युधञ्जयो नाम।
अयञ्हि बाराणसी उदयजातके (जा॰ १.११.३७ आदयो) सुरुन्धननगरं नाम जाता। चूळसुतसोमजातके (जा॰ २.१७.१९५ आदयो) सुदस्सनं नाम, सोणनन्दजातके (जा॰ २.२०.९२ आदयो) ब्रह्मवड्ढनं नाम, खण्डहालजातके(जा॰ २.२२.९८२ आदयो) पुप्फवती नाम, इमस्मिं पन युधञ्जयजातके (जा॰ १.११.७३ आदयो) रम्मनगरं नाम अहोसि, एवमस्स कदाचि नामं परिवत्तति। तेन वुत्तं – ‘‘राजपुत्तोति रम्मनगरे सब्बदत्तस्स नाम रञ्ञो पुत्तो’’ति। तस्स पन रञ्ञो पुत्तसहस्सं अहोसि। बोधिसत्तो जेट्ठपुत्तो, तस्स राजा उपरज्जं अदासि। सो हेट्ठा वुत्तनयेनेव दिवसे दिवसे महादानं पवत्तेसि। एवं गच्छन्ते काले बोधिसत्तो एकदिवसं पातोव रथवरं अभिरुहित्वा महन्तेन सिरिविभवेन उय्यानकीळं गच्छन्तो रुक्खग्गतिणग्गसाखग्गमक्कटकसुत्तजालादीसु मुत्ताजालाकारेन लग्गे उस्सावबिन्दू दिस्वा ‘‘सम्म सारथि, किं नामेत’’न्ति पुच्छित्वा ‘‘एते, देव, हिमसमये पतनकउस्सावबिन्दू नामा’’ति सुत्वा दिवसभागं उय्याने कीळित्वा सायन्हकाले पच्चागच्छन्तो ते अदिस्वा ‘‘सम्म सारथि, कहं ते उस्सावबिन्दू, न ते इदानि पस्सामी’’ति पुच्छित्वा ‘‘देव, सूरिये उग्गच्छन्ते सब्बे भिज्जित्वा विलयं गच्छन्ती’’ति सुत्वा ‘‘यथा इमे उप्पज्जित्वा भिज्जन्ति, एवं इमेसं सत्तानं जीवितसङ्खारापि तिणग्गे उस्सावबिन्दुसदिसाव, तस्मा मया ब्याधिजरामरणेहि अपीळितेनेव मातापितरो आपुच्छित्वा पब्बजितुं वट्टती’’ति उस्सावबिन्दुमेव आरम्मणं कत्वा आदित्ते विय तयो भवे पस्सन्तो अत्तनो गेहं आगन्त्वा अलङ्कतपटियत्ताय विनिच्छयसालाय निसिन्नस्स पितु सन्तिकमेव गन्त्वा पितरं वन्दित्वा एकमन्तं ठितो पब्बज्जं याचि। तेन वुत्तं –</description>
    </item>
    
  </channel>
</rss>