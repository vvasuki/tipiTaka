<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१२ बुद्धवंस-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/</link>
    <description>Recent content in &#43;१२ बुद्धवंस-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/index.xml" rel="self" type="application/rss+xml" />
    
    
    <item>
      <title>०० गन्थारम्भकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/00_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/00_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
बुद्धवंस-अट्ठकथा
गन्थारम्भकथा
अनन्तञाणं करुणालयं लयं, मलस्स बुद्धं सुसमाहितं हितम्।
नमामि धम्मं भवसंवरं वरं, गुणाकरञ्चेव निरङ्गणं गणं॥
पञ्ञाय सेट्ठो जिनसावकानं, यं धम्मसेनापति धम्मराजम्।
अपुच्छि सत्थारमपारपारगुं, निरङ्गणं ञातिगणस्स मज्झे॥
सुबुद्धवंसेनिध बुद्धवंसो, विसुद्धवंसेन विनायकेन।
हतावकासेन पकासितो यो, समाधिवासेन तथागतेन॥
यावज्जकाला अविनासयन्ता, पाळिक्कमञ्चेव च पाळियत्थम्।
कथानुसन्धिं सुगतस्स पुत्ता, यथासुतंयेव समाहरिंसु॥
तस्सेव सम्बुद्धवरन्वयस्स, सदा जनानं सवनामतस्स।
पसादपञ्ञाजननस्स यस्मा, संवण्णनानुक्कमतो पवत्ता॥
सक्कच्चसद्धम्मरतेन बुद्धसीहेन सीलादिगुणोदितेन।
आयाचितोहं सुचिरम्पि कालं, तस्मास्स संवण्णनमारभिस्सं॥</description>
    </item>
    
    <item>
      <title>०१. रतनचङ्कमनकण्डवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/01_ratanachankamanakaNDavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/01_ratanachankamanakaNDavaNNanA/</guid>
      <description>१. रतनचङ्कमनकण्डवण्णना
इदानि पन –
१.
‘‘ब्रह्मा च लोकाधिपती सहम्पती, कतञ्जली अनधिवरं अयाचथ।
सन्तीध सत्ताप्परजक्खजातिका, देसेहि धम्मं अनुकम्पिमं पज’’न्ति॥ –
आदिनयप्पवत्तस्स अब्भन्तरनिदानस्स अत्थवण्णना होति।
एत्थ ‘‘एकं समयं भगवा राजगहे विहरति वेळुवने कलन्दकनिवापे’’तिआदिसुत्तन्तेसु विय – ‘‘एकं समयं भगवा सक्केसु विहरति कपिलवत्थुस्मिं निग्रोधारामे। अथ खो आयस्मा सारिपुत्तो येन भगवा तेनुपसङ्कमि; उपसङ्कमित्वा भगवन्तं बुद्धवंसं अपुच्छी’’ति एवमादिना नयेन निदानं अवत्वा कस्मा ‘‘ब्रह्मा च लोकाधिपती सहम्पती, कतञ्जली अनधिवरं अयाचथा’’तिआदिना नयेन निदानं वुत्तन्ति? वुच्चते – भगवतो सब्बधम्मदेसनाकारणभूताय ब्रह्मुनो धम्मदेसनायाचनाय सन्दस्सनत्थं वुत्तन्ति।</description>
    </item>
    
    <item>
      <title>०२. सुमेधपत्थनाकथावण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/02_sumedhapatthanAkathAvaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/02_sumedhapatthanAkathAvaNNanA/</guid>
      <description>२. सुमेधपत्थनाकथावण्णना
इदानि –
१-२.
‘‘कप्पे च सतसहस्से, चतुरो च असङ्खिये।
अमरं नाम नगरं, दस्सनेय्यं मनोरम’’न्ति॥ –
आदिनयप्पवत्ताय बुद्धवंसवण्णनाय ओकासो अनुप्पत्तो। सा पनेसा बुद्धवंसवण्णना यस्मा सुत्तनिक्खेपं विचारेत्वा वुच्चमाना पाकटा होति, तस्मा सुत्तनिक्खेपविचारणा ताव वेदितब्बा। चत्तारो हि सुत्तनिक्खेपा अत्तज्झासयो परज्झासयो पुच्छावसिको अट्ठुप्पत्तिकोति। तत्थ यानि सुत्तानि भगवा परेहि अनज्झिट्ठो केवलं अत्तनो अज्झासयेन कथेसि। सेय्यथिदं – आकङ्खेय्यसुत्तं (म॰ नि॰ १.६४ आदयो) वत्थसुत्तन्ति (म॰ नि॰ १.७० आदयो) एवमादीनि, तेसं अत्तज्झासयो निक्खेपो।
यानि वा पन ‘‘परिपक्का खो राहुलस्स विमुत्तिपरिपाचनीया धम्मा, यंनूनाहं राहुलं उत्तरिं आसवानं खये विनेय्य’’न्ति (सं॰ नि॰ ४.</description>
    </item>
    
    <item>
      <title>०३. दीपङ्करबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/03_dIpankarabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/03_dIpankarabuddhavaMsavaNNanA/</guid>
      <description>३. दीपङ्करबुद्धवंसवण्णना
रम्मनगरवासिनोपि ते उपासका बुद्धप्पमुखस्स भिक्खुसङ्घस्स महादानं दत्वा पुन भगवन्तं भुत्ताविं ओनीतपत्तपाणिं मालागन्धादीहि पूजेत्वा वन्दित्वा दानानुमोदनं सोतुकामा उपनिसीदिंसु। अथ सत्था तेसं परममधुरं हदयङ्गमं दानानुमोदनमकासि –
‘‘दानं नाम सुखादीनं, निदानं परमं मतम्।
निब्बानं पन सोपानं, पतिट्ठाति पवुच्चति॥
‘‘दानं ताणं मनुस्सानं, दानं बन्धु परायनम्।
दानं दुक्खाधिपन्नानं, सत्तानं परमा गति॥
‘‘दुक्खनित्थरणट्ठेन , दानं नावाति दीपितम्।
भयरक्खणतो दानं, नगरन्ति च वण्णितं॥
‘‘दानं दुरासदट्ठेन, वुत्तमासिविसोति च।
दानं लोभमलादीहि, पदुमं अनुपलित्ततो॥
‘‘नत्थि दानसमो लोके, पुरिसस्स अवस्सयो।</description>
    </item>
    
    <item>
      <title>०४. कोण्डञ्ञबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/04_koNDa~n~nabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/04_koNDa~n~nabuddhavaMsavaNNanA/</guid>
      <description>४. कोण्डञ्ञबुद्धवंसवण्णना
दीपङ्करे किर भगवति परिनिब्बुते तस्स सासनं वस्ससतसहस्सं पवत्तित्थ। अथ बुद्धानुबुद्धानं सावकानं अन्तरधानेन सासनम्पिस्स अन्तरधायि। अथस्स अपरभागे एकमसङ्ख्येय्यमतिक्कमित्वा एकस्मिं कप्पे कोण्डञ्ञो नाम सत्था उदपादि। सो पन भगवा सोळसअसङ्ख्येय्यं कप्पानञ्च सतसहस्सं पारमियो पूरेत्वा बोधिञाणं परिपाचेत्वा वेस्सन्तरत्तभावसदिसे अत्तभावे ठत्वा ततो चवित्वा तुसितपुरे निब्बत्तित्वा तत्थ यावतायुकं ठत्वा देवतानं पटिञ्ञं दत्वा तुसितपुरतो चवित्वा रम्मवतीनगरे सुनन्दस्स नाम रञ्ञो कुले सुजाताय नाम देविया कुच्छिस्मिं पटिसन्धिं अग्गहेसि। तस्सपि पटिसन्धिक्खणे दीपङ्करबुद्धवंसे वुत्तप्पकारानि द्वत्तिंस पाटिहारियानि निब्बत्तिंसु। सो देवताहि कतारक्खसंविधानो दसन्नं मासानं अच्चयेन मातुकुच्छितो निक्खमित्वा सब्बसत्तुत्तरो उत्तराभिमुखो सत्तपदवीतिहारेन गन्त्वा सब्बा च दिसा विलोकेत्वा आसभिं वाचं निच्छारेसि – ‘‘अग्गोहमस्मि लोकस्स, जेट्ठोहमस्मि लोकस्स, सेट्ठोहमस्मि लोकस्स, अयमन्तिमा जाति, नत्थि दानि पुनब्भवो’’ति (दी॰ नि॰ २.</description>
    </item>
    
    <item>
      <title>०५. मङ्गलबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/05_mangalabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/05_mangalabuddhavaMsavaNNanA/</guid>
      <description>५. मङ्गलबुद्धवंसवण्णना
कोण्डञ्ञे किर सत्थरि परिनिब्बुते तस्स सासनं वस्ससतसहस्सं पवत्तित्थ। बुद्धानुबुद्धानं सावकानं अन्तरधानेन सासनमस्स अन्तरधायि। कोण्डञ्ञस्स पन अपरभागे एकमसङ्ख्येय्यमतिक्कमित्वा एकस्मिंयेव कप्पे चत्तारो बुद्धा निब्बत्तिंसु मङ्गलो, सुमनो, रेवतो, सोभितोति। तत्थ मङ्गलो पन लोकनायको कप्पसतसहस्साधिकानि सोळस असङ्ख्येय्यानि पारमियो पूरेत्वा तुसितपुरे निब्बत्तित्वा तत्थ यावतायुकं ठत्वा पञ्चसु पुब्बनिमित्तेसु उप्पन्नेसु बुद्धकोलाहलं नाम उदपादि, तदा दससहस्सचक्कवाळे देवतायो एकस्मिं चक्कवाळे सन्निपतित्वा आयाचन्ति –
‘‘कालो खो ते महावीर, उप्पज्ज मातुकुच्छियम्।
सदेवकं तारयन्तो, बुज्झस्सु अमतं पद’’न्ति॥ (बु॰ वं॰ १.६७)।</description>
    </item>
    
    <item>
      <title>०६. सुमनबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/06_sumanabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/06_sumanabuddhavaMsavaNNanA/</guid>
      <description>६. सुमनबुद्धवंसवण्णना
एवं एकप्पहारेनेव दससहस्सिलोकधातुं एकन्धकारं कत्वा तस्मिं भगवति परिनिब्बुते तस्स अपरभागे नवुतिवस्ससहस्सायुकेसु मनुस्सेसु अनुक्कमेन परिहायित्वा दसवस्सेसु जातेसु पुन वड्ढित्वा अनुक्कमेन असङ्ख्येय्यायुका हुत्वा पुन परिहायित्वा नवुतिवस्ससहस्सायुकेसु जातेसु सुमनो नाम बोधिसत्तो पारमियो पूरेत्वा तुसितपुरे निब्बत्तित्वा ततो चवित्वा मेखलनगरे सुदत्तस्स नाम रञ्ञो कुले सिरिमाय नाम देविया कुच्छिस्मिं पटिसन्धिं अग्गहेसि। पाटिहारियानि पुब्बे वुत्तनयानेव।
सो अनुक्कमेन वुद्धिप्पत्तो सिरिवड्ढनसोमवड्ढनइद्धिवड्ढननामधेय्येसु तीसु पासादेसु तेसट्ठिया नाटकित्थिसतसहस्सेहि परिचारियमानो सुरयुवतीहि परिचारियमानो देवकुमारो विय नववस्ससहस्सानि दिब्बसुखसदिसं विसयसुखमनुभवमानो वटंसिकाय नाम देविया अनुपमं नाम निरुपमं पुत्तं जनेत्वा चत्तारि निमित्तानि दिस्वा हत्थियानेन निक्खमित्वा पब्बजि। तं पन पब्बजन्तं तिंसकोटियो अनुपब्बजिंसु।</description>
    </item>
    
    <item>
      <title>०७. रेवतबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/07_revatabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/07_revatabuddhavaMsavaNNanA/</guid>
      <description>७. रेवतबुद्धवंसवण्णना
सुमनस्स पन भगवतो अपरभागे सासने चस्स अन्तरहिते नवुतिवस्ससहस्सायुका मनुस्सा अनुक्कमेन परिहायित्वा दसवस्सायुका हुत्वा पुन अनुक्कमेन वड्ढित्वा असङ्ख्येय्यायुका हुत्वा पुन परिहायमाना सट्ठिवस्ससहस्सायुका अहेसुम्। तदा रेवतो नाम सत्था उदपादि। सोपि पारमियो पूरेत्वा अनेकरतनसमुज्जलितभवने तुसितभवने निब्बत्तित्वा ततो चवित्वा सब्बधनधञ्ञवतिसुधञ्ञवतीनगरे सब्बालङ्कारसमलङ्कतअमितरुचिरपरिवारपरिवुतस्स सिरिविभवसमुदयेनाकुलस्स सब्बसमिद्धिविपुलस्स विपुलस्स नाम रञ्ञो कुले सब्बजननयनालिपालिसमाकुलाय सम्फुल्लनयनकुवलयसस्सिरिकसिनिद्धवदनकमलाकरसोभासमुज्जलाय सुरुचिरमनोहरगुणगणविपुलाय विपुलाय नाम अग्गमहेसिया कुच्छिस्मिं पटिसन्धिं गहेत्वा दसन्नं मासानं अच्चयेन चित्तकूटपब्बततो सुवण्णहंसराजा विय मातुकुच्छितो निक्खमि।
तस्स पटिसन्धियं जातियञ्च पाटिहारियानि पुब्बे वुत्तनयानेव अहेसुम्। सुदस्सनरतनग्घिआवेळनामका तयो चस्स पासादा अहेसुम्। सुदस्सनादेविप्पमुखानि तेत्तिंस इत्थिसहस्सानि पच्चुपट्ठितानि अहेसुम्। ताहि परिवुतो सो सुरयुवतीहि परिवुतो देवकुमारो विय छब्बस्ससहस्सानि विसयसुखमनुभवमानो अगारं अज्झावसि। सो सुदस्सनाय नाम देविया वरुणे नाम तनये जाते चत्तारि निमित्तानि दिस्वा नानाविरागतनुवरवसननिवसनो आमुक्कमुत्ताहारमणिकुण्डलो वरकेयूरमकुटकटकधरो परमसुरभिगन्धकुसुमसमलङ्कतो परमरुचिरकरनिकरो सरदसमयरजनिकरो विय तारागणपरिवुतो विय चन्दो तिदसगणपरिवुतो विय दससतनयनो ब्रह्मगणपरिवुतो विय च हारितमहाब्रह्मा चतुरङ्गिनिया महतिया सेनाय परिवुतो आजञ्ञरथेन महाभिनिक्खमनं निक्खमित्वा सब्बाभरणानि ओमुञ्चित्वा भण्डागारिकस्स हत्थे दत्वा जलजामलाविकलनीलकुवलयदलसदिसेनातिनिसितेनातितिखिणेनासिना सकेसमकुटं छिन्दित्वा आकासे खिपि। तं सक्को देवराजा सुवण्णचङ्कोटकेन पटिग्गहेत्वा तावतिंसभवनं नेत्वा सिनेरुमुद्धनि सत्तरतनमयं चेतियं अकासि।</description>
    </item>
    
    <item>
      <title>०८. सोभितबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/08_sobhitabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/08_sobhitabuddhavaMsavaNNanA/</guid>
      <description>८. सोभितबुद्धवंसवण्णना
तस्स पन अपरभागे तस्स सासनेपि अन्तरहिते सोभितो नाम बोधिसत्तो कप्पसतसहस्साधिकानि चत्तारि असङ्ख्येय्यानि पारमियो पूरेत्वा तुसितपुरे निब्बत्तित्वा तत्थ यावतायुकं ठत्वा देवेहि आयाचितो तुसितपुरतो चवित्वा सुधम्मनगरे सुधम्मराजस्स कुले सुधम्माय नाम देविया कुच्छिस्मिं पटिसन्धिं अग्गहेसि। सो दसन्नं मासानं अच्चयेन सुधम्मुय्याने मातुकुच्छितो परिसुद्धविराजितघनमेघपटलतो पुण्णचन्दो विय निक्खमि। तस्स पटिसन्धियं जातियञ्च पाटिहारियानि पुब्बे वुत्तप्पकारानि।
सो दसवस्ससहस्सानि अगारं अज्झावसित्वा सत्तत्तिंसनाटकित्थिसहस्सानं अग्गाय अग्गमहेसिया मखिलदेविया कुच्छिस्मिं सीहकुमारे नाम पुत्ते उप्पन्ने चत्तारि निमित्तानि दिस्वा सञ्जातसंवेगो पासादेयेव पब्बजित्वा तत्थेव आनापानस्सतिसमाधिं भावेत्वा चत्तारि झानानि पटिलभित्वा सत्ताहं तत्थेव पधानचरियमचरि। ततो मखिलमहादेविया दिन्नं परममधुरं मधुपायासं परिभुञ्जित्वा अभिनिक्खमनत्थाय चित्तमुप्पादेसि – ‘‘अयं पासादो अलङ्कतपटियत्तो महाजनस्स पस्सन्तस्सेव आकासेन गन्त्वा बोधिरुक्खं मज्झेकत्वा पथवियं ओतरतु, इमा च इत्थियो मयि बोधिमूले निसिन्ने अवुत्ता सयमेव पासादतो निक्खमन्तू’’ति। सहचित्तुप्पादा पासादो च सुधम्मराजभवनतो उप्पतित्वा असितञ्जनसङ्कासमाकासमब्भुग्गञ्छि। सो समोसरितसुरभिकुसुमदामसमलङ्कतपासादतलो सकलम्पि गगनतलं समलङ्कुरुमानो विय कनकरसधारासदिसरुचिरकरनिकरो दिवसकरो विय च सरदसमयरजनिकरो विय च विरोचमानो विलम्बमानविविधविचित्तकिङ्किणिकजालो यस्स किर वातेरितस्स सुकुसलजनवादितस्स पञ्चङ्गिकस्स तुरियस्स विय सद्दो वग्गु च रजनीयो च कमनीयो च अहोसि।</description>
    </item>
    
    <item>
      <title>०९. अनोमदस्सीबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/09_anomadassIbuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/09_anomadassIbuddhavaMsavaNNanA/</guid>
      <description>९. अनोमदस्सीबुद्धवंसवण्णना
सोभितबुद्धे पन परिनिब्बुते तस्स अपरभागे एकमसङ्ख्येय्यं बुद्धुप्पादरहितं अहोसि। अतीते पन तस्मिं असङ्ख्येय्ये एकस्मिं कप्पे तयो बुद्धा निब्बत्तिंसु अनोमदस्सी, पदुमो, नारदोति। तत्थ अनोमदस्सी भगवा सोळस असङ्ख्येय्यानि कप्पसतसहस्सञ्च पारमियो पूरेत्वा तुसितपुरे निब्बत्तित्वा देवेहि अभियाचितो ततो चवित्वा चन्दवतियं नाम राजधानियं यसवा नामस्स रञ्ञो कुले समुस्सितचारुपयोधराय यसोधराय नाम अग्गमहेसिया कुच्छिस्मिं पटिसन्धिं अग्गहेसि। अनोमदस्सिकुमारे किर यसोधराय देविया कुच्छिगते तस्स पुञ्ञप्पभावेन पभा असीतिहत्थप्पमाणं ठानं फरित्वा अट्ठासि। चन्दसूरियप्पभाहि अनभिभवनीयाव अहोसि। सा दसन्नं मासानं अच्चयेन बोधिसत्तं सुचन्दनुय्याने विजायि। पाटिहारियानि हेट्ठा वुत्तनयानेव।</description>
    </item>
    
    <item>
      <title>१०. पदुमबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/10_padumabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/10_padumabuddhavaMsavaNNanA/</guid>
      <description>१०. पदुमबुद्धवंसवण्णना
अनोमदस्सिस्स पन भगवतो अपरभागे वस्ससतसहस्सायुका मनुस्सा अनुक्कमेन परिहायित्वा दसवस्सायुका हुत्वा पुन अनुक्कमेन वड्ढित्वा असङ्ख्येय्यायुका हुत्वा पुन परिहायमाना वस्ससतसहस्सायुका अहेसुम्। तथा पदुमो नाम सत्था लोके उप्पज्जि। सोपि पारमियो पूरेत्वा तुसितपुरे निब्बत्तित्वा ततो चवित्वा चम्पकनगरे असमस्स नाम रञ्ञो कुले रूपादीहि असमाय असमाय नाम अग्गमहेसिया कुच्छिस्मिं पटिसन्धिं अग्गहेसि। सो दसन्नं मासानं अच्चयेन चम्पकुय्याने मातुकुच्छितो निक्खमि। जाते पन कुमारे आकासतो सकलजम्बुदीपे समुद्दपरियन्ते पदुमवस्सं निपति। तेनस्स नामग्गहणदिवसे नामं गण्हन्ता नेमित्तका च ञातका च ‘‘महापदुमकुमारो’’त्वेव नाममकंसु। सो दसवस्ससहस्सानि अगारं अज्झावसि। नन्दुत्तर-वसुत्तर-यसुत्तरानामका तयो पासादा अहेसुम्। उत्तरादेविप्पमुखानि तेत्तिंस इत्थिसहस्सानि पच्चुपट्ठितानि अहेसुम्।</description>
    </item>
    
    <item>
      <title>११. नारदबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/11_nAradabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/11_nAradabuddhavaMsavaNNanA/</guid>
      <description>११. नारदबुद्धवंसवण्णना
पदुमबुद्धे पन परिनिब्बुते तस्स सासने च अन्तरहिते वस्ससतसहस्सायुका मनुस्सा अनुक्कमेन परिहायमाना दसवस्सायुका अहेसुम्। पुन वड्ढित्वा असङ्ख्येय्यायुका हुत्वा परिहायमाना नवुतिवस्ससहस्सायुका अहेसुम्। तदा दसबलधरो तेविज्जो चतुवेसारज्जविसारदो विमुत्तिसारदो नारदो नाम नरसत्तुत्तमो सत्था लोके उदपादि। सो चत्तारि असङ्ख्येय्यानि कप्पसतसहस्सञ्च पारमियो पूरेत्वा तुसितभवने निब्बत्तित्वा ततो चवित्वा धञ्ञवती नाम नगरे सकवीरियविजितवासुदेवस्स सुदेवस्स नाम रञ्ञो कुले अग्गमहेसिया निरूपमाय अनोमाय नाम देविया कुच्छिस्मिं पटिसन्धिं अग्गहेसि। सो दसन्नं मासानं अच्चयेन धनञ्जयुय्याने मातुकुच्छितो निक्खमि। नामग्गहणदिवसे पन नामकरणे कयिरमाने सकलजम्बुदीपे मनुस्सानं उपभोगक्खमानि अनुरूपानि आभरणानि आकासतो कप्परुक्खादीहि पतिंसु। तेनस्स नरानं अरहानि आभरणानि अदासीति ‘‘नारदो’’ति नामं अकंसु।</description>
    </item>
    
    <item>
      <title>१२. पदुमुत्तरबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/12_padumuttarabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/12_padumuttarabuddhavaMsavaNNanA/</guid>
      <description>१२. पदुमुत्तरबुद्धवंसवण्णना
नारदबुद्धस्स सासनं नवुतिवस्ससहस्सानि पवत्तित्वा अन्तरधायि। सो च कप्पो विनस्सित्थ। ततो परं कप्पानं असङ्ख्येय्यं बुद्धा लोके न उप्पज्जिंसु। बुद्धसुञ्ञो विगतबुद्धालोको अहोसि। ततो कप्पेसु च असङ्ख्येय्येसु वीतिवत्तेसु इतो कप्पसतसहस्समत्थके एकस्मिं कप्पे एको विजितमारो ओहितभारो मेरुसारो असंसारो सत्तसारो सब्बलोकुत्तरो पदुमुत्तरो नाम बुद्धो लोके उदपादि। सोपि पारमियो पूरेत्वा तुसितपुरे निब्बत्तित्वा ततो चवित्वा हंसवतीनगरे सब्बजनानन्दकरस्सानन्दस्स नाम रञ्ञो अग्गमहेसिया उदितोदितकुले जाताय सुजाताय देविया कुच्छिस्मिं पटिसन्धिं अग्गहेसि। सा देवताहि कतारक्खा दसन्नं मासानं अच्चयेन हंसवतुय्याने पदुमुत्तरकुमारं विजायि। पटिसन्धियञ्चस्स जातियञ्च हेट्ठा वुत्तप्पकारानि पाटिहारियानि अहेसुम्।</description>
    </item>
    
    <item>
      <title>१३. सुमेधबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/13_sumedhabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/13_sumedhabuddhavaMsavaNNanA/</guid>
      <description>१३. सुमेधबुद्धवंसवण्णना
पदुमुत्तरे पन सम्मासम्बुद्धे परिनिब्बुते सासनेपिस्स अन्तरहिते सत्ततिकप्पसहस्सानि बुद्धा नुप्पज्जिंसु, बुद्धसुञ्ञानि अहेसुम्। इतो पट्ठाय तिंसकप्पसहस्सानं मत्थके एकस्मिं कप्पे सुमेधो सुजातो चाति द्वे सम्मासम्बुद्धा निब्बत्तिंसु। तत्थ अधिगतमेधो सुमेधो नाम बोधिसत्तो पारमियो पूरेत्वा तुसितपुरे निब्बत्तित्वा ततो चवित्वा सुदस्सननगरे सुदत्तस्स नाम रञ्ञो अग्गमहेसिया सुदत्ताय नाम देविया कुच्छिस्मिं पटिसन्धिं गहेत्वा दसन्नं मासानं अच्चयेन सुदस्सनुय्याने तरुणदिवसकरो विय सलिलधरविवरगतो मातुकुच्छितो निक्खमि। सो नववस्ससहस्सानि अगारं अज्झावसि। तस्स किर सुचन्दन-कञ्चन-सिरिवड्ढननामका तयो पासादा अहेसुम्। सुमनमहादेविप्पमुखानि अट्ठचत्तालीसइत्थिसहस्सानि पच्चुपट्ठितानि अहेसुम्।</description>
    </item>
    
    <item>
      <title>१४. सुजातबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/14_sujAtabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/14_sujAtabuddhavaMsavaNNanA/</guid>
      <description>१४. सुजातबुद्धवंसवण्णना
ततो तस्सापरभागे तस्मिंयेव मण्डकप्पे अनुपुब्बेन अपरिमितायुकेसु सत्तेसु अनुक्कमेन परिहायित्वा नवुतिवस्ससहस्सायुकेसु जातेसु सुजातरूपकायो परिसुद्धजातो सुजातो नाम सत्था लोके उदपादि। सोपि पारमियो पूरेत्वा तुसितपुरे निब्बत्तित्वा ततो चवित्वा सुमङ्गलनगरे उग्गतस्स नाम रञ्ञो कुले पभावतिया नाम अग्गमहेसिया कुच्छिस्मिं पटिसन्धिं गहेत्वा दसन्नं मासानं अच्चयेन मातुकुच्छितो निक्खमि। नामग्गहणदिवसे चस्स नामं करोन्तो सकलजम्बुदीपे सब्बसत्तानं सुखं जनयन्तो जातोति ‘‘सुजातो’’ त्वेवस्स नाममकंसु। सो नववस्ससहस्सानि अगारं अज्झावसि। सिरी उपसिरी सिरिनन्दो चाति तस्स तयो पासादा अहेसुम्। सिरीनन्दादेविप्पमुखानि तेवीसति इत्थिसहस्सानि पच्चुपट्ठितानि अहेसुम्।</description>
    </item>
    
    <item>
      <title>१५. पियदस्सीबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/15_piyadassIbuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/15_piyadassIbuddhavaMsavaNNanA/</guid>
      <description>१५. पियदस्सीबुद्धवंसवण्णना
सुजातस्स पन अपरभागे इतो अट्ठकप्पसताधिकसहस्सकप्पमत्थके एकस्मिं कप्पे पियदस्सी, अत्थदस्सी, धम्मदस्सीति तयो बुद्धा निब्बत्तिंसु। तत्थ पियदस्सी नाम भगवा पारमियो पूरेत्वा तुसितपुरे निब्बत्तित्वा ततो चवित्वा सुधञ्ञवतीनगरे सुदत्तस्स नाम रञ्ञो अग्गमहेसिया चन्दसदिसवदनाय चन्दादेविया नाम कुच्छिस्मिं पटिसन्धिं गहेत्वा दसन्नं मासानं अच्चयेन वरुणुय्याने मातुकुच्छितो निक्खमि। तस्स पन नामग्गहणदिवसे लोकस्स पियानं पाटिहारियविसेसानं दस्सितत्ता ‘‘पियदस्सी’’त्वेव नाममकंसु। सो नववस्ससहस्सानि अगारं अज्झावसि। तस्स किर सुनिम्मलविमलगिरिब्रहानामका तयो पासादा अहेसुम्। विमलामहादेविप्पमुखानि तेत्तिंस इत्थिसहस्सानि पच्चुपट्ठितानि अहेसुम्।
सो चत्तारि निमित्तानि दिस्वा विमलादेविया कञ्चनवेळे नाम पुत्ते उप्पन्ने आजञ्ञरथेन महाभिनिक्खमनं निक्खमित्वा पब्बजि। एका च नं पुरिसकोटि अनुपब्बजि। सो तेहि परिवुतो महापुरिसो छ मासे पधानचरियं चरित्वा विसाखपुण्णमाय वरुणब्राह्मणगामे वसभब्राह्मणस्स धीताय दिन्नं मधुपायासं परिभुञ्जित्वा सालवने दिवाविहारं वीतिनामेत्वा सुजाताजीवकेन दिन्ना अट्ठ तिणमुट्ठियो गहेत्वा ककुधबोधिं उपसङ्कमित्वा तेपञ्ञासहत्थवित्थतं तिणसन्थरं सन्थरित्वा पल्लङ्कं आभुजित्वा सब्बञ्ञुतञ्ञाणं पटिविज्झित्वा ‘‘अनेकजातिसंसार’’न्ति उदानं उदानेत्वा तत्थेव सत्तसत्ताहं वीतिनामेत्वा अत्तना सह पब्बजितानं अरियधम्मपटिवेधसमत्थतं ञत्वा आकासेन तत्थ गन्त्वा उसभवतीनगरसमीपे उसभवतुय्याने ओतरित्वा भिक्खुकोटिपरिवुतो धम्मचक्कं पवत्तेसि। तदा कोटिसतसहस्सानं धम्माभिसमयो अहोसि। अयं पठमो अभिसमयो।</description>
    </item>
    
    <item>
      <title>१६. अत्थदस्सीबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/16_atthadassIbuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/16_atthadassIbuddhavaMsavaNNanA/</guid>
      <description>१६. अत्थदस्सीबुद्धवंसवण्णना
पियदस्सिम्हि सम्मासम्बुद्धे परिनिब्बुते तस्स सासने च अन्तरहिते परिहायित्वा वड्ढित्वा अपरिमितायुकेसु मनुस्सेसु अनुक्कमेन परिहायित्वा वस्ससतसहस्सायुकेसु जातेसु परमत्थदस्सी अत्थदस्सी नाम बुद्धो लोके उप्पज्जि। सो पारमियो पूरेत्वा तुसितपुरे निब्बत्तित्वा ततो चवित्वा परमसोभने सोभने नाम नगरे सागरस्स नाम रञ्ञो कुले अग्गमहेसिया सुदस्सनदेविया कुच्छिस्मिं पटिसन्धिं गहेत्वा दस मासे गब्भे वसित्वा सुचिन्धनुय्याने मातुकुच्छितो निक्खमि। मातुकुच्छितो महापुरिसे निक्खन्तमत्ते सुचिरकालनिहितानि कुलपरम्परागतानि महानिधानानि धनसामिका पटिलभिंसूति तस्स नामग्गहणदिवसे ‘‘अत्थदस्सी’’ति नाममकंसु। सो दसवस्ससहस्सानि अगारं अज्झावसि। अमरगिरि-सुरगिरि-गिरिवाहननामका परमसुरभिजनका तयो चस्स पासादा अहेसुम्। विसाखादेविप्पमुखानि तेत्तिंस इत्थिसहस्सानि अहेसुम्।</description>
    </item>
    
    <item>
      <title>१७. धम्मदस्सीबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/17_dhammadassIbuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/17_dhammadassIbuddhavaMsavaNNanA/</guid>
      <description>१७. धम्मदस्सीबुद्धवंसवण्णना
अत्थदस्सिम्हि सम्मासम्बुद्धे परिनिब्बुते अन्तरकप्पे च वीतिवत्ते अपरिमितायुकेसु सत्तेसु अनुपुब्बेन परिहायित्वा वस्ससतसहस्सायुकेसु जातेसु धम्मदस्सी नाम सत्था लोकालोककरो लोभादिलोकमलविनयकरो लोकेकनायको लोके उदपादि। सोपि भगवा पारमियो पूरेत्वा तुसितपुरे निब्बत्तित्वा ततो चवित्वा सरणनगरे सब्बलोकसरणस्स सरणस्स नाम रञ्ञो अग्गमहेसिया सुनन्दाय नाम देविया कुच्छिस्मिं पटिसन्धिं अग्गहेसि। सो दसन्नं मासानं अच्चयेन सरणुय्याने मातुकुच्छितो पावुस्सकाले सलिलधरविवरगतो पुण्णचन्दो विय निक्खमि। महापुरिसे पन मातुकुच्छितो निक्खन्तमत्तेयेव अधिकरणवोहारसत्थपोत्थकेसु अधम्मिया वोहारा सयमेव अन्तरधायिंसु। धम्मिकवोहारायेव अट्ठंसु। तेनस्स नामग्गहणदिवसे ‘‘धम्मदस्सी’’ति नाममकंसु। सो अट्ठवस्ससहस्सानि अगारं अज्झावसि। तस्स किर अरज-विरज-सुदस्सननामका तयो पासादा अहेसुम्। विचिकोळिदेविप्पमुखानं इत्थीनं वीसतिसहस्साधिकं सतसहस्सं अहोसि।</description>
    </item>
    
    <item>
      <title>१८. सिद्धत्थबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/18_siddhatthabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/18_siddhatthabuddhavaMsavaNNanA/</guid>
      <description>१८. सिद्धत्थबुद्धवंसवण्णना
धम्मदस्सिम्हि भगवति परिनिब्बुते अन्तरहिते चस्स सासने तस्मिं कप्पे अतीते कप्पसहस्से च सत्तसु कप्पसतेसु च छसु कप्पेसु च अतिक्कन्तेसु इतो चतुनवुतिकप्पमत्थके एकस्मिं कप्पे एकोव लोकत्थचरो अधिगतपरमत्थो सिद्धत्थो नाम सत्था लोके पातुरहोसि। तेन वुत्तं –
१.
‘‘धम्मदस्सिस्स अपरेन, सिद्धत्थो लोकनायको।
निहनित्वा तमं सब्बं, सूरियो अब्भुग्गतो यथा’’ति॥
सिद्धत्थो बोधिसत्तोपि पारमियो पूरेत्वा तुसितभवने निब्बत्तित्वा ततो चवित्वा वेभारनगरे उदेनस्स नाम रञ्ञो अग्गमहेसिया सुफस्साय नाम देविया कुच्छिस्मिं पटिसन्धिं गहेत्वा दसन्नं मासानं अच्चयेन वीरियुय्याने मातुकुच्छितो निक्खमि। जाते पन महापुरिसे सब्बेसं आरद्धकम्मन्ता च इच्छिता च अत्था सिद्धिमगमंसु। तस्मा पनस्स ञातका ‘‘सिद्धत्थो’’ति नाममकंसु। सो दसवस्ससहस्सानि अगारमज्झे वसि। तस्स कोका-सुप्पल-पदुमनामका तयो पासादा अहेसुम्। सोमनस्सादेविप्पमुखानि अट्ठचत्तालीस इत्थिसहस्सानि पच्चुपट्ठितानि अहेसुम्।</description>
    </item>
    
    <item>
      <title>१९. तिस्सबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/19_tissabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/19_tissabuddhavaMsavaNNanA/</guid>
      <description>१९. तिस्सबुद्धवंसवण्णना
तस्स पन सिद्धत्थस्स भगवतो अपरभागे एको कप्पो बुद्धसुञ्ञो अहोसि। इतो द्वानवुतिकप्पमत्थके तिस्सो, फुस्सोति एकस्मिं कप्पे द्वे बुद्धा निब्बत्तिंसु। तत्थ तिस्सो नाम महापुरिसो पारमियो पूरेत्वा तुसितपुरे निब्बत्तित्वा ततो चवित्वा खेमकनगरे जनसन्धस्स नाम रञ्ञो अग्गमहेसिया पदुमदलसदिसनयनाय पदुमानामाय देविया कुच्छिस्मिं पटिसन्धिं गहेत्वा दसन्नं मासानं अच्चयेन अनोमुय्याने मातुकुच्छितो निक्खमि। सत्तवस्ससहस्सानि अगारं अज्झावसि। तस्स गुहासेल-नारिसय-निसभनामका तयो पासादा अहेसुम्। सुभद्दादेविप्पमुखानि तेत्तिंस इत्थिसहस्सानि अहेसुम्।
सो चत्तारि निमित्तानि दिस्वा सुभद्दादेविया पुत्ते आनन्दकुमारे उप्पन्ने सोनुत्तरं नाम अनुत्तरं तुरङ्गवरमारुय्ह महाभिनिक्खमनं निक्खमित्वा पब्बजि। तं मनुस्सानं कोटि अनुपब्बजि। सो तेहि परिवुतो अट्ठ मासे पधानचरियं चरित्वा विसाखपुण्णमाय वीरनिगमे वीरसेट्ठिस्स धीताय दिन्नं मधुपायासं परिभुञ्जित्वा सललवने दिवाविहारं वीतिनामेत्वा सायन्हसमये विजितसङ्गामकेन नाम यवपालेन उपनीता अट्ठ तिणमुट्ठियो गहेत्वा असनबोधिं उपसङ्कमित्वा चत्तालीसहत्थवित्थतं तिणसन्थरं सन्थरित्वा तत्थ पल्लङ्कं आभुजित्वा समारं मारबलं विधमित्वा अधिगतसब्बञ्ञुतञ्ञाणो – ‘‘अनेकजातिसंसारं…पे॰… तण्हानं खयमज्झगा’’ति उदानं उदानेत्वा सत्तसत्ताहं बोधिसमीपेयेव वीतिनामेत्वा यसवती नगरे ब्रह्मदेवं उदयञ्च द्वे राजपुत्ते सपरिवारे उपनिस्सयसम्पन्ने आकासेन गन्त्वा यसवतीमिगदाये ओतरित्वा उय्यानपालेन राजपुत्ते पक्कोसापेत्वा तेसं सपरिवारानं अविसारिना ब्यापिना मधुरेन ब्रह्मस्सरेन दससहस्सिलोकधातुं विञ्ञापेन्तोव धम्मचक्कं पवत्तेसि, तदा कोटिसतानं पठमो धम्माभिसमयो अहोसि। तेन वुत्तं –</description>
    </item>
    
    <item>
      <title>२०. फुस्सबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/20_phussabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/20_phussabuddhavaMsavaNNanA/</guid>
      <description>२०. फुस्सबुद्धवंसवण्णना
तस्स तिस्सस्स भगवतो अपरभागे अनुक्कमेन परिहायित्वा पुन वड्ढित्वा अपरिमितायुका हुत्वा अनुपुब्बेन हायित्वा नवुतिवस्ससहस्सायुकेसु जातेसु तस्मिंयेव कप्पे फुस्सो नाम सत्था लोके उप्पज्जि। सोपि भगवा पारमियो पूरेत्वा तुसितपुरे निब्बत्तित्वा ततो चवित्वा कासिकनगरे जयसेनरञ्ञो अग्गमहेसिया सिरिमाय नाम देविया कुच्छिस्मिं पटिसन्धिं गहेत्वा दसन्नं मासानं अच्चयेन सिरिमुय्याने मातुकुच्छितो निक्खमि। सो नववस्ससहस्सानि अगारं अज्झावसि। तस्स किर गरुळपक्ख-हंस-सुवण्णभाराति तयो पासादा अहेसुम्। किसागोतमिप्पमुखानि तिंस इत्थिसहस्सानि पच्चुपट्ठितानि अहेसुम्।
सो चत्तारि निमित्तानि दिस्वा किसागोतमिया अनुपमे नाम पुत्ते उप्पन्ने अलङ्कतगजवरक्खन्धगतो महाभिनिक्खमनं निक्खमित्वा पब्बजि। तं पब्बजितं जनकोटि अनुपब्बजि। सो तेहि परिवुतो छ मासे पधानचरियं चरित्वा ततो गणं पहाय सत्ताहं एकचरियं अनुब्रूहयमानो वसित्वा विसाखपुण्णमाय अञ्ञतरे नगरे अञ्ञतरस्स सेट्ठिनो धीताय सिरिवड्ढाय नाम दिन्नं मधुपायासं परिभुञ्जित्वा सिंसपावने दिवाविहारं वीतिनामेत्वा सायन्हसमये सिरिवड्ढेन नाम उपासकेन दिन्ना अट्ठ तिणमुट्ठियो गहेत्वा आमलकबोधिं उपसङ्कमित्वा समारं मारबलं विधमित्वा सब्बञ्ञुतञ्ञाणं पत्वा – ‘‘अनेकजातिसंसारं…पे॰… तण्हानं खयमज्झगा’’ति उदानं उदानेत्वा सत्तसत्ताहं बोधिसमीपेयेव वीतिनामेत्वा अत्तना सद्धिं पब्बजितानं भिक्खूनं कोटीनं धम्मपटिवेधसमत्थतं दिस्वा आकासेन गन्त्वा सङ्कस्सनगरे इसिपतने मिगदाये ओतरित्वा तेसं मज्झे धम्मचक्कं पवत्तेसि। तदा कोटिसतसहस्सानं पठमो अभिसमयो अहोसि। तेन वुत्तं –</description>
    </item>
    
    <item>
      <title>२१. विपस्सीबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/21_vipassIbuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/21_vipassIbuddhavaMsavaNNanA/</guid>
      <description>२१. विपस्सीबुद्धवंसवण्णना
फुस्सस्स बुद्धस्स अपरभागे सान्तरकप्पे तस्मिञ्च कप्पे वीतिवत्ते इतो एकनवुतिकप्पे विजितसब्बकप्पो परहितनिरतसङ्कप्पो सब्बत्थ विपस्सी विपस्सी नाम सत्था लोके उदपादि। सो पारमियो पूरेत्वा अनेकरतनमणिविसरसमुज्जोतितभवने तुसितभवने निब्बत्तित्वा ततो चवित्वा बन्धुमतीनगरे अनेकबन्धुमतो बन्धुमतो रञ्ञो बन्धुमतिया नाम अग्गमहेसिया कुच्छिस्मिं पटिसन्धिं अग्गहेसि। सो दसन्नं मासानं अच्चयेन खेमे मिगदाये मातुदरतो असितनीरदराजितो पुण्णचन्दो विय निक्खमि। नामग्गहणदिवसे पनस्स लक्खणपाठका ञातका च दिवा च रत्तिञ्च अन्तरन्तरा निम्मिससञ्जनितन्धकारविरहेन विसुद्धं पस्सन्ति, विवटेहि वा अक्खीहि पस्सतीति ‘‘विपस्सी’’ति नाममकंसु। ‘‘विचेय्य विचेय्य पस्सतीति विपस्सी’’ति वदन्ति। सो अट्ठवस्ससहस्सानि अगारं अज्झावसि। नन्द-सुनन्द-सिरिमानामका तयो चस्स पासादा अहेसुम्।</description>
    </item>
    
    <item>
      <title>२२. सिखीबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/22_sikhIbuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/22_sikhIbuddhavaMsavaNNanA/</guid>
      <description>२२. सिखीबुद्धवंसवण्णना
विपस्सिस्स अपरभागे अन्तरहिते च तस्मिं कप्पे ततो परं एकूनसट्ठिया कप्पेसु बुद्धा लोके न उप्पज्जिंसु। अपगतबुद्धालोको अहोसि। किलेसदेवपुत्तमारानं एकरज्जं अपगतकण्टकं अहोसि। इतो पन एकत्तिंसकप्पे सिनिद्धसुक्खसारदारुपचितो पहूतसप्पिसित्तो निधूमो सिखी विय सिखी च वेस्सभू चाति द्वे सम्मासम्बुद्धा लोके उप्पज्जिंसु। तत्थ सिखी पन भगवा पारमियो पूरेत्वा तुसितपुरे निब्बत्तित्वा ततो चवित्वा कुसलकरणवती अरुणवतीनगरे परमगुणवतो अरुणवतो नाम रञ्ञो अग्गमहेसिया रत्तकनकपटिबिम्बरुचिरप्पभाय पभावतिया नाम देविया कुच्छिस्मिं पटिसन्धिं गहेत्वा दस मासे वीतिनामेत्वा निसभुय्याने मातुकुच्छितो निक्खमि। नेमित्तिका पनस्स नामं करोन्ता उण्हीसस्स सिखा विय उग्गतत्ता ‘‘सिखी’’ति नाममकंसु। सो सत्तवस्ससहस्सानि अगारं अज्झावसि। सुचन्दकसिरीगिरियसनारिवसभ नामका तयो पासादा अहेसुम्। सब्बकामादेविप्पमुखानि चतुवीसति इत्थिसहस्सानि पच्चुपट्ठितानि अहेसुम्।</description>
    </item>
    
    <item>
      <title>२३. वेस्सभूबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/23_vessabhUbuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/23_vessabhUbuddhavaMsavaNNanA/</guid>
      <description>२३. वेस्सभूबुद्धवंसवण्णना
सिखिस्स पन सम्मासम्बुद्धस्स अपरभागे अन्तरहिते तस्स सासने सत्ततिवस्ससहस्सायुका मनुस्सा अनुक्कमेन परिहायित्वा दसवस्सायुका अहेसुम्। पुन वड्ढित्वा अपरिमितायुका हुत्वा अनुक्कमेन परिहायित्वा सट्ठिवस्ससहस्सायुका अहेसुम्। तदा विजितमनोभू सब्बलोकाभिभू सयम्भू वेस्सभू नाम सत्था लोके उदपादि। सो पारमियो पूरेत्वा तुसितपुरे निब्बत्तित्वा ततो चवित्वा अनोमनगरे सुप्पतीतस्स सुप्पतीतस्स नाम रञ्ञो अग्गमहेसिया सीलवतिया यसवतिया नाम कुच्छिस्मिं पटिसन्धिं अग्गहेसि। सो दसन्नं मासानं अच्चयेन अनुपमुय्याने मातुकुच्छितो निक्खमि। जायमानोव जनं तोसेन्तो वसभनादं नदि। तस्मा वसभनादहेतुत्ता तस्स नामग्गहणदिवसे ‘‘वेस्सभू’’ति नाममकंसु । सो छब्बस्ससहस्सानि अगारं अज्झावसि। रुचि-सुरुचि-रतिवड्ढननामका तयो पासादा तस्स अहेसुम्। सुचित्तादेविप्पमुखानि तिंस इत्थिसहस्सानि पच्चुपट्ठितानि अहेसुम्।</description>
    </item>
    
    <item>
      <title>२४. ककुसन्धबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/24_kakusandhabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/24_kakusandhabuddhavaMsavaNNanA/</guid>
      <description>२४. ककुसन्धबुद्धवंसवण्णना
वेस्सभुम्हि सयम्भुम्हि परिनिब्बुते तस्मिं पन कप्पे अतिक्कन्ते एकूनत्तिंसकप्पेसु जिनदिवसकरा नुप्पज्जिंसु। इमस्मिं पन भद्दकप्पे चत्तारो बुद्धा निब्बत्तिंसु। कतमे चत्तारो? ककुसन्धो कोणागमनो कस्सपो अम्हाकं बुद्धोति। मेत्तेय्यो पन भगवा उप्पज्जिस्सति। एवमयं कप्पो पञ्चहि बुद्धुप्पादेहि पटिमण्डितत्ता भद्दकप्पोति भगवता वण्णितो। तत्थ ककुसन्धो नाम भगवा पारमियो पूरेत्वा तुसितपुरे निब्बत्तित्वा ततो चवित्वा खेमवतीनगरे खेमङ्करस्स नाम रञ्ञो अत्थधम्मानुसासकस्स अग्गिदत्तस्स नाम पुरोहितस्स अग्गमहेसिया विसाखाय नाम ब्राह्मणिया कुच्छिस्मिं पटिसन्धिं अग्गहेसि। यदा पन खत्तिया ब्राह्मणे सक्करोन्ति गरुकरोन्ति मानेन्ति पूजेन्ति, तदा बोधिसत्ता ब्राह्मणकुले निब्बत्तन्ति।</description>
    </item>
    
    <item>
      <title>२५. कोणागमनबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/25_koNAgamanabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/25_koNAgamanabuddhavaMsavaNNanA/</guid>
      <description>२५. कोणागमनबुद्धवंसवण्णना
ककुसन्धस्स पन भगवतो अपरभागे तस्स सासने च अन्तरहिते सत्तेसु तिंसवस्ससहस्सायुकेसु जातेसु परहितकोणागमनो कोणागमनो नाम सत्था लोके उदपादि। अथ वा कनकागमनतो कोणागमनो नाम सत्था लोके उदपादि। तत्थ क-कारस्स कोआदेसं कत्वा न-कारस्स णादेसं कत्वा एकस्स क-कारस्स लोपं कत्वा निरुत्तिनयेन कनकस्स कनकादिआभरणस्स आगमनं पवस्सनं यस्स भगवतो उप्पन्नकाले सो कोणागमनो नाम। एत्थ पन आयु अनुपुब्बेन परिहीनसदिसं कतं, न एवं परिहीनं, पुन वड्ढित्वा परिहीनन्ति वेदितब्बम्। कथं? इमस्मिंयेव कप्पे ककुसन्धो भगवा चत्तालीसवस्ससहस्सायुककाले निब्बत्तो, तं पन आयु परिहायमानं दसवस्सकालं पत्वा पुन असङ्ख्येय्यं पत्वा ततो परिहायमानं तिंसवस्ससहस्सायुककाले ठितं, तदा कोणागमनो भगवा लोके उप्पन्नोति वेदितब्बो।</description>
    </item>
    
    <item>
      <title>२६. कस्सपबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/26_kassapabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/26_kassapabuddhavaMsavaNNanA/</guid>
      <description>२६. कस्सपबुद्धवंसवण्णना
कोणागमनस्स पन भगवतो अपरभागे तस्स सासने च अन्तरहिते तिंसवस्ससहस्सायुका सत्ता अनुपुब्बेन परिहायित्वा दसवस्सायुका हुत्वा पुन वड्ढित्वा अपरिमितायुका हुत्वा पुन अनुपुब्बेन परिहायित्वा वीसतिवस्ससहस्सायुकेसु सत्तेसु जातेसु अनेकमनुस्सपो कस्सपो नाम सत्था लोके उदपादि (सु॰ नि॰ अट्ठ॰ आमकगन्धसुत्तवण्णना)। सो पारमियो पूरेत्वा तुसितपुरे निब्बत्तित्वा ततो चवित्वा बाराणसीनगरे ब्रह्मदत्तस्स नाम ब्राह्मणस्स विपुलगुणवतिया धनवतिया नाम ब्राह्मणिया कुच्छिस्मिं पटिसन्धिं गहेत्वा दसन्नं मासानं अच्चयेन इसिपतने मिगदाये मातुकुच्छितो निक्खमि। गोत्तवसेन पनस्स ‘‘कस्सपकुमारो’’ति नाममकंसु। सो द्वे वस्ससहस्सानि अगारं अज्झावसि। हंसवा यसवा सिरिनन्दोति तस्स तयो पासादा अहेसुम्। सुनन्दा नाम ब्राह्मणिप्पमुखानि अट्ठचत्तालीस इत्थिसहस्सानि पच्चुपट्ठितानि अहेसुम्।</description>
    </item>
    
    <item>
      <title>२७. गोतमबुद्धवंसवण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/27_gotamabuddhavaMsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/27_gotamabuddhavaMsavaNNanA/</guid>
      <description>२७. गोतमबुद्धवंसवण्णना
दूरेनिदानकथा ‘‘इदानि यस्मा अम्हाकं, बुद्धवंसस्स वण्णना।
अनुक्कमेन सम्पत्ता, तस्मायं तस्स वण्णना’’॥
तत्थ अम्हाकं बोधिसत्तो दीपङ्करादीनं चतुवीसतिया बुद्धानं सन्तिके अधिकारं करोन्तो कप्पसतसहस्साधिकानि चत्तारि असङ्ख्येय्यानि आगतो। कस्सपस्स पन भगवतो ओरभागे ठपेत्वा इमं सम्मासम्बुद्धं अञ्ञो बुद्धो नाम नत्थि। इति दीपङ्करादीनं चतुवीसतिया बुद्धानं सन्तिके लद्धब्याकरणो पन बोधिसत्तो येनेन –
‘‘मनुस्सत्तं लिङ्गसम्पत्ति, हेतु सत्थारदस्सनम्।
पब्बज्जा गुणसम्पत्ति, अधिकारो च छन्दता।
अट्ठधम्मसमोधाना, अभिनीहारो समिज्झती’’ति॥ (बु॰ वं॰ २.५९) –
इमे अट्ठ धम्मे समोधानेत्वा दीपङ्करपादमूले कताभिनीहारेन ‘‘हन्द, बुद्धकरे धम्मे, विचिनामि इतो चितो’’ति उस्साहं कत्वा ‘‘विचिनन्तो तदादक्खिं, पठमं दानपारमि’’न्ति दानपारमितादयो बुद्धकारकधम्मा दिट्ठा, ते पूरेन्तो याव वेस्सन्तरत्तभावा आगमि, आगच्छन्तो च ये ते कताभिनीहारानं बोधिसत्तानं आनिसंसा संवण्णिता –</description>
    </item>
    
    <item>
      <title>२८. बुद्धपकिण्णककथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/28_buddhapakiNNakakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/12_buddhavaMsa-aTThakathA/28_buddhapakiNNakakathA/</guid>
      <description>२८. बुद्धपकिण्णककथा
१-१८.
‘‘अपरिमेय्यितो कप्पे, चतुरो आसुं विनायका’’तिआदिका अट्ठारसगाथा सङ्गीतिकारकेहि ठपिता निगमनगाथाति वेदितब्बा। सेसगाथासु सब्बत्थ पाकटमेवाति।
वेमत्तकथा इमस्मिं पन सकलेपि बुद्धवंसे निद्दिट्ठानं पञ्चवीसतिया बुद्धानं अट्ठ वेमत्तानि वेदितब्बानि। कतमानि अट्ठ? आयुवेमत्तं, पमाणवेमत्तं, कुलवेमत्तं, पधानवेमत्तं, रस्मिवेमत्तं, यानवेमत्तं, बोधिवेमत्तं, पल्लङ्कवेमत्तन्ति।
तत्थ आयुवेमत्तं नाम केचि दीघायुका होन्ति केचि अप्पायुका। तथा हि दीपङ्करो कोण्डञ्ञो अनोमदस्सी पदुमो पदुमुत्तरो अत्थदस्सी धम्मदस्सी सिद्धत्थो तिस्सोति इमे नव बुद्धा वस्ससतसहस्सायुका अहेसुम्। मङ्गलो सुमनो सोभितो नारदो सुमेधो सुजातो पियदस्सी फुस्सोति इमे अट्ठ बुद्धा नवुतिवस्ससहस्सायुका अहेसुम्। रेवतो वेस्सभू चाति इमे द्वे बुद्धा सट्ठिवस्ससहस्सायुका अहेसुम्। विपस्सी भगवा असीतिवस्ससहस्सायुका अहोसि। सिखी ककुसन्धो कोणागमनो कस्सपोति इमे चत्तारो बुद्धा यथाक्कमेन सत्ततिचत्तालीसतिंसवीसवस्ससहस्सायुका अहेसुम्। अम्हाकं पन भगवतो वस्ससतं आयुप्पमाणं अहोसि। उपचितपुञ्ञसम्भारानं दीघायुकसंवत्तनियकम्मसमुपेतानम्पि बुद्धानं युगवसेन आयुप्पमाणं अप्पमाणं अहोसि। अयं पञ्चवीसतिया बुद्धानं आयुवेमत्तं नाम।</description>
    </item>
    
  </channel>
</rss>