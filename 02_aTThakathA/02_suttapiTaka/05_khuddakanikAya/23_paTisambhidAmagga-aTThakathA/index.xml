<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२३ पटिसम्भिदामग्ग-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/</link>
    <description>Recent content in &#43;२३ पटिसम्भिदामग्ग-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/index.xml" rel="self" type="application/rss+xml" />
    
    
    <item>
      <title>०० गन्थारम्भकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/00_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/00_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
पटिसम्भिदामग्ग-अट्ठकथा
(पठमो भागो)
गन्थारम्भकथा
यो सब्बलोकातिगसब्बसोभा-
युत्तेहि सब्बेहि गुणेहि युत्तो।
दोसेहि सब्बेहि सवासनेहि,
मुत्तो विमुत्तिं परमञ्च दाता॥
निच्चं दयाचन्दनसीतचित्तो,
पञ्ञारविज्जोतितसब्बनेय्यो।
सब्बेसु भूतेसु तमग्गभूतं,
भूतत्थनाथं सिरसा नमित्वा॥
यो सब्बभूतेसु मुनीव अग्गो, अनन्तसङ्खेसु जिनत्तजेसु।
अहू दयाञाणगुणेहि सत्थुलीलानुकारी जनताहितेसु॥
तं सारिपुत्तं मुनिराजपुत्तं, थेरं थिरानेकगुणाभिरामम्।
पञ्ञापभावुग्गतचारुकित्तिं, सुसन्तवुत्तिञ्च अथो नमित्वा॥
सद्धम्मचक्कानुपवत्तकेन , सद्धम्मसेनापतिसावकेन।
सुत्तेसु वुत्तेसु तथागतेन, भूतत्थवेदित्तमुपागतेन॥
यो भासितो भासितकोविदेन, धम्मप्पदीपुज्जलनायकेन।
पाठो विसिट्ठो पटिसम्भिदानं, मग्गोति तन्नामविसेसितो च॥
विचित्तनानत्तनयोपगूळ्हो, गम्भीरपञ्ञेहि सदावगाळ्हो।</description>
    </item>
    
    <item>
      <title>०१ (१) महावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/01_1_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/01_1_mahAvaggo/</guid>
      <description>(१) महावग्गो</description>
    </item>
    
    <item>
      <title>०१. ञाणकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/01_~nANakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/01_~nANakathA/</guid>
      <description>१. ञाणकथा
मातिकावण्णना १. तत्थ उद्देसे ताव सोतावधाने पञ्ञा सुतमये ञाणन्ति एत्थ सोतसद्दो अनेकत्थप्पभेदो। तथा हेस –
मंसविञ्ञाणञाणेसु, तण्हादीसु च दिस्सति।
धारायं अरियमग्गे, चित्तसन्ततियम्पि च॥
‘‘सोतायतनं सोतधातु सोतिन्द्रिय’’न्तिआदीसु (विभ॰ १५७) हि अयं सोतसद्दो मंससोते दिस्सति। ‘‘सोतेन सद्दं सुत्वा’’तिआदीसु (म॰ नि॰ १.२९५) सोतविञ्ञाणे। ‘‘दिब्बाय सोतधातुया’’तिआदीसु (दी॰ नि॰ ३.३५६) ञाणसोते। ‘‘यानि सोतानि लोकस्मिन्ति यानि एतानि सोतानि मया कित्तितानि पकित्तितानि आचिक्खितानि देसितानि पञ्ञपितानि पट्ठपितानि विवरितानि विभत्तानि उत्तानीकतानि पकासितानि। सेय्यथिदं – तण्हासोतो दिट्ठिसोतो किलेससोतो दुच्चरितसोतो अविज्जासोतो’’तिआदीसु (चूळनि॰ अजितमाणवपुच्छानिद्देस ४) तण्हादीसु पञ्चसु धम्मेसु। ‘‘अद्दसा खो भगवा महन्तं दारुक्खन्धं गङ्गाय नदिया सोतेन वुय्हमान’’न्तिआदीसु (सं॰ नि॰ ४.</description>
    </item>
    
    <item>
      <title>०१. महापञ्ञाकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/01_mahApa~n~nAkathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/01_mahApa~n~nAkathA/</guid>
      <description>१. महापञ्ञाकथा
महापञ्ञाकथावण्णना
१. इदानि विसेसतो पञ्ञापदट्ठानभूताय सुञ्ञकथाय अनन्तरं कथिताय पञ्ञाकथाय अपुब्बत्थानुवण्णना। तत्थ आदितो ताव सत्तसु अनुपस्सनासु एकेकमूलका सत्त पञ्ञा पुच्छापुब्बङ्गमं कत्वा निद्दिट्ठा, पुन सत्तानुपस्सनामूलका एकेकुत्तरमूलका च तिस्सो पञ्ञा पुच्छं अकत्वाव निद्दिट्ठा, एवमादितो दसपञ्ञापारिपूरी निद्दिट्ठा। तत्थ अनिच्चानुपस्सना ताव यस्मा अनिच्चतो दिट्ठेसु सङ्खारेसु ‘‘यदनिच्चं, तं दुक्ख’’न्ति दुक्खतो च ‘‘यं दुक्खं, तदनत्ता’’ति अनत्ततो च जवति, तस्मा सा भाविता बहुलीकता जवनपञ्ञं परिपूरेति। सा हि सकविसयेसु जवतीति जवना, जवना च सा पञ्ञा चाति जवनपञ्ञा। दुक्खानुपस्सना समाधिन्द्रियनिस्सितत्ता बलवती हुत्वा पणिधिं निब्बिज्झति पदालेति, तस्मा निब्बेधिकपञ्ञं परिपूरेति। सा हि निब्बिज्झतीति निब्बेधिका, निब्बेधिका च सा पञ्ञा चाति निब्बेधिकपञ्ञा। अनत्तानुपस्सना सुञ्ञतादस्सनेन वुद्धिप्पत्तिया महत्तप्पत्तत्ता महापञ्ञं परिपूरेति। सा हि वुद्धिप्पत्तत्ता महती च सा पञ्ञा चाति महापञ्ञा। निब्बिदानुपस्सना यस्मा तिस्सन्नंयेव अनुपस्सनानं पुरिमतोपि आसेवनाय बलप्पत्तावत्थत्ता सब्बसङ्खारेसु निब्बिन्दनसमत्था हुत्वा तिक्खा होति, तस्मा तिक्खपञ्ञं परिपूरेति। विरागानुपस्सनापि यस्मा तिस्सन्नंयेव अनुपस्सनानं पुरिमतोपि आसेवनाबलप्पत्तानं वुद्धतरावत्थत्ता सब्बसङ्खारेहि विरज्जनसमत्था हुत्वा विपुला होति, तस्मा विपुलपञ्ञं परिपूरेति।</description>
    </item>
    
    <item>
      <title>०२. इद्धिकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/02_iddhikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/02_iddhikathA/</guid>
      <description>२. इद्धिकथा
इद्धिकथावण्णना
९. इदानि पञ्ञाकथाय अनन्तरं पञ्ञानुभावं दस्सेन्तेन कथिताय इद्धिकथाय अपुब्बत्थानुवण्णना। तत्थ पुच्छासु ताव का इद्धीति सभावपुच्छा। कति इद्धियोति पभेदपुच्छा। कति भूमियोति सम्भारपुच्छा। कति पादाति पतिट्ठपुच्छा। कति पदानीति आसन्नकारणपुच्छा। कति मूलानीति आदिकारणपुच्छा। विसज्जनेसु इज्झनट्ठेन इद्धीति निप्फत्तिअत्थेन पटिलाभट्ठेन चाति अत्थो। यञ्हि निप्फज्जति पटिलब्भति च, तं इज्झतीति वुच्चति। यथाह – ‘‘कामं कामयमानस्स, तस्स चेतं समिज्झती’’ति (सु॰ नि॰ ७७२)। ‘‘नेक्खम्मं इज्झतीति इद्धि, पटिहरतीति पाटिहारिय’’न्तिआदि (पटि॰ म॰ ३.३२)। अपरो नयो – इज्झनट्ठेन इद्धि, उपायसम्पदायेतं अधिवचनम्। उपायसम्पदा हि इज्झति अधिप्पेतफलप्पसवनतो। यथाह – ‘‘अयं खो, चित्तो गहपति, सीलवा कल्याणधम्मो, सचे पणिदहिस्सति ‘अनागतमद्धानं राजा अस्सं चक्कवत्ती’ति। इज्झिस्सति हि सीलवतो चेतोपणिधि विसुद्धत्ता’’ति (सं॰ नि॰ ४.</description>
    </item>
    
    <item>
      <title>०२. दिट्ठिकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/02_diTThikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/02_diTThikathA/</guid>
      <description>२. दिट्ठिकथा
१. अस्साददिट्ठिनिद्देसवण्णना
१२२. इदानि ञाणकथानन्तरं कथिताय दिट्ठिकथाय अनुपुब्बअनुवण्णना अनुप्पत्ता। अयञ्हि दिट्ठिकथा ञाणकथाय कतञाणपरिचयस्स समधिगतसम्मादिट्ठिस्स मिच्छादिट्ठिमलविसोधना सुकरा होति, सम्मादिट्ठि च सुपरिसुद्धा होतीति ञाणकथानन्तरं कथिता। तत्थ का दिट्ठीतिआदिका पुच्छा। का दिट्ठीति अभिनिवेसपरामासो दिट्ठीतिआदिकं पुच्छितपुच्छाय विस्सज्जनम्। कथं अभिनिवेसपरामासो दिट्ठीतिआदिको विस्सज्जितविस्सज्जनस्स वित्थारनिद्देसो, सब्बाव ता दिट्ठियो अस्साददिट्ठियोतिआदिका दिट्ठिसुत्तसंसन्दनाति एवमिमे चत्तारो परिच्छेदा। तत्थ पुच्छापरिच्छेदे ताव का दिट्ठीति धम्मपुच्छा, सभावपुच्छा। कति दिट्ठिट्ठानानीति हेतुपुच्छा पच्चयपुच्छा, कित्तकानि दिट्ठीनं कारणानीति अत्थो। कति दिट्ठिपरियुट्ठानानीति समुदाचारपुच्छा विकारपुच्छा। दिट्ठियो एव हि समुदाचारवसेन चित्तं परियोनन्धन्तियो उट्ठहन्तीति दिट्ठिपरियुट्ठानानि नाम होन्ति। कति दिट्ठियोति दिट्ठीनं सङ्खापुच्छा गणनापुच्छा। कति दिट्ठाभिनिवेसाति वत्थुप्पभेदवसेन आरम्मणनानत्तवसेन दिट्ठिप्पभेदपुच्छा। दिट्ठियो एव हि तं तं वत्थुं तं तं आरम्मणं अभिनिविसन्ति परामसन्तीति दिट्ठिपरामासाति वुच्चन्ति। कतमो दिट्ठिट्ठानसमुग्घातोति दिट्ठीनं पटिपक्खपुच्छा पहानूपायपुच्छा। दिट्ठिकारणानि हि खन्धादीनि दिट्ठिसमुग्घातेन तासं कारणानि न होन्तीति तानि च कारणानि समुग्घातितानि नाम होन्ति। तस्मा दिट्ठिट्ठानानि सम्मा भुसं हञ्ञन्ति एतेनाति दिट्ठिट्ठानसमुग्घातोति वुच्चति।</description>
    </item>
    
    <item>
      <title>०३. अभिसमयकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/03_abhisamayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/03_abhisamayakathA/</guid>
      <description>३. अभिसमयकथा
अभिसमयकथावण्णना १९.
इदानि इद्धिकथानन्तरं परमिद्धिभूतं अभिसमयं दस्सेन्तेन कथिताय अभिसमयकथाय अपुब्बत्थानुवण्णना। तत्थ अभिसमयोति सच्चानं अभिमुखेन समागमो, पटिवेधोति अत्थो। केन अभिसमेतीति किं वुत्तं होति? ‘‘एवं महत्थियो खो, भिक्खवे, धम्माभिसमयो’’तिआदीसु (सं॰ नि॰ २.७४) सुत्तपदेसु यो सो अभिसमयोति वुत्तो, तस्मिं अभिसमये वत्तमाने अभिसमेता पुग्गलो केन धम्मेन सच्चानि अभिसमेति, अभिमुखो हुत्वा समागच्छति, पटिविज्झतीति वुत्तं होतीति। अयं ताव चोदकस्स पुच्छा। चित्तेन अभिसमेतीति चित्तं विना अभिसमयाभावतो तथा विस्सज्जनम्। हञ्चीतिआदि पुन चोदना। हञ्चि यदीति अत्थो। ‘‘चित्तेना’’ति वुत्तत्ता तेन हि अञ्ञाणी अभिसमेतीति आह। न अञ्ञाणी अभिसमेतीति चित्तमत्तेनेव अभिसमयाभावतो पटिक्खेपो। ञाणेन अभिसमेतीति पटिञ्ञा। पुन हञ्चीतिआदि ‘‘ञाणेना’’ति वुत्तत्ता अञ्ञाणी अचित्तकोति चोदना। न अचित्तको अभिसमेतीति अचित्तकस्स अभिसमयाभावतो पटिक्खेपो। चित्तेन चातिआदि पटिञ्ञा। पुन हञ्चीतिआदि सब्बचित्तञाणसाधारणवसेन चोदना। सेसचोदनाविस्सज्जनेसुपि एसेव नयो।</description>
    </item>
    
    <item>
      <title>०३. आनापानस्सतिकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/03_AnApAnassatikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/03_AnApAnassatikathA/</guid>
      <description>३. आनापानस्सतिकथा
१. गणनवारवण्णना
१५२. इदानि दिट्ठिकथानन्तरं कथिताय आनापानस्सतिकथाय अपुब्बत्थानुवण्णना अनुप्पत्ता। अयञ्हि आनापानस्सतिकथा दिट्ठिकथाय सुविदितदिट्ठादीनवस्स मिच्छादिट्ठिमलविसोधनेन सुविसुद्धचित्तस्स यथाभूतावबोधाय समाधिभावना सुकरा होति, सब्बसमाधिभावनासु च सब्बसब्बञ्ञुबोधिसत्तानं बोधिमूले इमिनाव समाधिना समाहितचित्तानं यथाभूतावबोधतो अयमेव समाधिभावना पधानाति च दिट्ठिकथानन्तरं कथिता। तत्थ सोळसवत्थुकं आनापानस्सतिसमाधिं भावयतो समधिकानि द्वे ञाणसतानि उप्पज्जन्तीति ञाणगणनुद्देसो, अट्ठ परिपन्थे ञाणानीतिआदि ञाणगणननिद्देसो, कतमानि अट्ठ परिपन्थे ञाणानीतिआदि। इमानि एकवीसति विमुत्तिसुखे ञाणानीतिपरियन्तं सब्बञाणानं वित्थारनिद्देसो, अन्ते सोळसवत्थुकं आनापानस्सतिसमाधिं भावयतोतिआदि निगमनन्ति एवं ताव पाळिववत्थानं वेदितब्बम्।
तत्थ गणनुद्देसे गणनवारे ताव सोळसवत्थुकन्ति दीघं रस्सं सब्बकायपटिसंवेदी पस्सम्भयं कायसङ्खारन्ति कायानुपस्सनाचतुक्कं, पीतिपटिसंवेदी सुखपटिसंवेदी चित्तसङ्खारपटिसंवेदी पस्सम्भयं चित्तसङ्खारन्ति वेदनानुपस्सनाचतुक्कं, चित्तपटिसंवेदी अभिप्पमोदयं चित्तं समादहं चित्तं विमोचयं चित्तन्ति चित्तानुपस्सनाचतुक्कं, अनिच्चानुपस्सी विरागानुपस्सी निरोधानुपस्सी पटिनिस्सग्गानुपस्सीति धम्मानुपस्सनाचतुक्कन्ति इमेसं चतुन्नं चतुक्कानं वसेन सोळस वत्थूनि पतिट्ठा आरम्मणानि अस्साति सोळसवत्थुको। तं सोळसवत्थुकम्। समासवसेन पनेत्थ विभत्तिलोपो कतो। आनन्ति अब्भन्तरं पविसनवातो। अपानन्ति बहिनिक्खमनवातो। केचि पन विपरियायेन वदन्ति। अपानञ्हि अपेतं आनतोति अपानन्ति वुच्चति, निद्देसे (पटि॰ म॰ १.</description>
    </item>
    
    <item>
      <title>०४. इन्द्रियकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/04_indriyakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/04_indriyakathA/</guid>
      <description>४. इन्द्रियकथा
१. पठमसुत्तन्तनिद्देसवण्णना
१८४. इदानि आनापानस्सतिकथानन्तरं कथिताय इन्द्रियकथाय अपुब्बत्थानुवण्णना अनुप्पत्ता। अयञ्हि इन्द्रियकथा आनापानस्सतिभावनाय उपकारकानं इन्द्रियानं अभावे आनापानस्सतिभावनाय अभावतो तदुपकारकानं इन्द्रियानं विसोधनादिविधिदस्सनत्थं आनापानस्सतिकथानन्तरं कथिताति तञ्च कथेतब्बं इन्द्रियकथं अत्तना भगवतो सम्मुखा सुतं विञ्ञाताधिप्पायसुत्तन्तिकदेसनं पुब्बङ्गमं कत्वा तदत्थप्पकासनवसेन कथेतुकामो पठमं ताव एवं मे सुतन्तिआदिमाह।
तत्थ एवन्ति निपातपदम्। मेतिआदीनि नामपदानि। विहरतीति एत्थ वि-इति उपसग्गपदं, हरतीति आख्यातपदन्ति इमिना ताव नयेन पदविभागो वेदितब्बो।
अत्थतो पन उपमूपदेसगरहपसंसनाकारवचनग्गहणेसु एवं-सद्दो दिस्सति निदस्सनत्थे च अवधारणत्थे च। इध पन एवंसद्दो आकारत्थे निदस्सनत्थे च विञ्ञुजनेन पवुत्तो, तथेव अवधारणत्थे च।</description>
    </item>
    
    <item>
      <title>०४. विवेककथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/04_vivekakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/04_vivekakathA/</guid>
      <description>४. विवेककथा
विवेककथावण्णना २२. इदानि पहानावसानाय अभिसमयकथाय अनन्तरं पहानाकारं दस्सेन्तेन कथिताय सुत्तन्तपुब्बङ्गमाय विवेककथाय अपुब्बत्थानुवण्णना। तत्थ सुत्तन्ते ताव ये केचीति अनवसेसपरियादानम्। बलकरणीयाति ऊरुबलेन बाहुबलेन कत्तब्बा। कम्मन्ताति धावनलङ्घनकसनवपनादीनि कम्मानि। करीयन्तीति बलवन्तेहि करीयन्ति। सीलं निस्सायाति चतुपारिसुद्धिसीलं निस्सयं कत्वा। भावेतीति भिन्नसीलस्स भावनाभावतो इध पन लोकियलोकुत्तरा मग्गभावना अधिप्पेताति। विवेकनिस्सितन्ति तदङ्गविवेकं समुच्छेदविवेकं निस्सरणविवेकं निस्सितम्। विवेकोति विवित्तता। अयञ्हि अरियमग्गभावनानुयुत्तो योगी विपस्सनाक्खणे किच्चतो तदङ्गविवेकनिस्सितं, अज्झासयतो निस्सरणविवेकनिस्सितं, मग्गक्खणे किच्चतो समुच्छेदविवेकनिस्सितं, आरम्मणतो निस्सरणविवेकनिस्सितं भावेति। एस नयो विरागनिस्सितादीसु। विवेकोयेव हि विरज्जनट्ठेन विरागो, निरोधट्ठेन निरोधो, वोसज्जनट्ठेन वोसग्गो। अथ वा किलेसेहि विवित्तत्ता विवेको, किलेसेहि विरत्तत्ता विरागो, किलेसानं निरुद्धत्ता निरोधो, किलेसानञ्च परिच्चत्तत्ता विस्सट्ठत्ता, निब्बानेचत्तस्स च विस्सट्ठत्ता वोसग्गो। वोसग्गो पन दुविधो परिच्चागवोसग्गो च पक्खन्दनवोसग्गो च। तत्थ परिच्चागवोसग्गोति विपस्सनाक्खणे तदङ्गवसेन, मग्गक्खणे समुच्छेदवसेन किलेसप्पहानम्। पक्खन्दनवोसग्गोति विपस्सनाक्खणे तन्निन्नभावेन, मग्गक्खणे आरम्मणकरणेन निब्बानपक्खन्दनम्। तदुभयम्पि इमस्मिं लोकियलोकुत्तरमिस्सके अत्थवण्णनानये वट्टति। तथा हि अयं सम्मादिट्ठिआदीसु एकेको धम्मो यथावुत्तेन पकारेन किलेसे च परिच्चजति, निब्बानञ्च पक्खन्दति। वोसग्गपरिणामिन्ति इमिना पन सकलेन वचनेन वोसग्गत्थं परिणामितं परिणतं, परिपच्चितं परिपक्कञ्चाति वुत्तं होति। अयम्पि अरियमग्गभावनानुयुत्तो भिक्खु यथा सम्मादिट्ठिआदीसु एकेको धम्मो किलेसपरिच्चागवोसग्गत्थञ्च निब्बानपक्खन्दनवोसग्गत्थञ्च परिपच्चति, यथा च परिपक्को होति, तथा नं भावेति।</description>
    </item>
    
    <item>
      <title>०५. चरियाकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/05_chariyAkathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/05_chariyAkathA/</guid>
      <description>५. चरियाकथा
चरियाकथावण्णना २८-२९. इदानि विवेककथानन्तरं परमविवेकभूतस्स निस्सरणविवेकसङ्खातस्स निब्बानस्स सच्छिकरणीयस्स सच्छिकिरियोपायदस्सनत्थं, तथा सच्छिकतनिरोधस्स लोकहितसुखकिरियाकरणदस्सनत्थञ्च इन्द्रियकथाय निद्दिट्ठापि चरियाकथा पुन कथिता। तस्सा अत्थवण्णना इन्द्रियकथाय कथितायेवाति।
चरियाकथावण्णना निट्ठिता।</description>
    </item>
    
    <item>
      <title>०५. विमोक्खकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/05_vimokkhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/05_vimokkhakathA/</guid>
      <description>५. विमोक्खकथा
१. विमोक्खुद्देसवण्णना
२०९. इदानि इन्द्रियकथानन्तरं कथिताय विमोक्खकथाय अपुब्बत्थानुवण्णना अनुप्पत्ता। अयञ्हि विमोक्खकथा इन्द्रियभावनानुयुत्तस्स विमोक्खसब्भावतो इन्द्रियकथानन्तरं कथिता। तञ्च कथेन्तो भगवतो सम्मुखा सुतसुत्तन्तदेसनापुब्बङ्गमं कत्वा कथेसि। तत्थ सुत्तन्ते ताव सुञ्ञतो विमोक्खोतिआदीसु सुञ्ञताकारेन निब्बानं आरम्मणं कत्वा पवत्तो अरियमग्गो सुञ्ञतो विमोक्खो। सो हि सुञ्ञताय धातुया उप्पन्नत्ता सुञ्ञतो, किलेसेहि विमुत्तत्ता विमोक्खो। एतेनेव नयेन अनिमित्ताकारेन निब्बानं आरम्मणं कत्वा पवत्तो अनिमित्तो, अप्पणिहिताकारेन निब्बानं आरम्मणं कत्वा पवत्तो अप्पणिहितोति वेदितब्बो।
एको हि आदितोव अनिच्चतो सङ्खारे सम्मसति। यस्मा पन न अनिच्चतो सम्मसनमत्तेनेव मग्गवुट्ठानं होति, दुक्खतोपि अनत्ततोपि सम्मसितब्बमेव, तस्मा दुक्खतोपि अनत्ततोपि सम्मसति। तस्स एवं पटिपन्नस्स अनिच्चतो चे सम्मसनकाले मग्गवुट्ठानं होति, अयं अनिच्चतो अभिनिविसित्वा अनिच्चतो वुट्ठाति नाम। सचे पनस्स दुक्खतो अनत्ततो सम्मसनकाले मग्गवुट्ठानं होति, अयं अनिच्चतो अभिनिविसित्वा दुक्खतो, अनत्ततो वुट्ठाति नाम। एस नयो दुक्खतो अनत्ततो अभिनिविसित्वा वुट्ठानेसुपि। एत्थ च योपि अनिच्चतो अभिनिविट्ठो, योपि दुक्खतो, योपि अनत्ततो। वुट्ठानकाले चे अनिच्चतो वुट्ठानं होति, तयोपि जना अधिमोक्खबहुला होन्ति, सद्धिन्द्रियं पटिलभन्ति, अनिमित्तविमोक्खेन विमुच्चन्ति, पठममग्गक्खणे सद्धानुसारिनो होन्ति, सत्तसु ठानेसु सद्धाविमुत्ता। सचे पन दुक्खतो वुट्ठानं होति, तयोपि जना पस्सद्धिबहुला होन्ति, समाधिन्द्रियं पटिलभन्ति, अप्पणिहितविमोक्खेन विमुच्चन्ति, सब्बत्थ कायसक्खिनो होन्ति। यस्स पनेत्थ अरूपज्झानं पादकं होति, सो अग्गफले उभतोभागविमुत्तो होति। अथ नेसं अनत्ततो वुट्ठानं होति, तयोपि जना वेदबहुला होन्ति, पञ्ञिन्द्रियं पटिलभन्ति, सुञ्ञतविमोक्खेन विमुच्चन्ति, पठममग्गक्खणे धम्मानुसारिनो होन्ति, छसु ठानेसु दिट्ठिप्पत्ता, अग्गफले पञ्ञाविमुत्ताति।</description>
    </item>
    
    <item>
      <title>०६. गतिकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/06_gatikathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/06_gatikathA/</guid>
      <description>६. गतिकथा
गतिकथावण्णना
२३१. इदानि तस्सा विमोक्खुप्पत्तिया हेतुभूतं हेतुसम्पत्तिं दस्सेन्तेन कथिताय गतिकथाय अपुब्बत्थानुवण्णना। दुहेतुकपटिसन्धिकस्सापि हि ‘‘नत्थि झानं अपञ्ञस्सा’’ति (ध॰ प॰ ३७२) वचनतो झानम्पि न उप्पज्जति, किं पन विमोक्खो। तत्थ गतिसम्पत्तियाति निरयतिरच्छानयोनिपेत्तिविसयमनुस्सदेवसङ्खातासु पञ्चसु गतीसु मनुस्सदेवसङ्खाताय गतिसम्पत्तिया। एतेन पुरिमा तिस्सो गतिविपत्तियो पटिक्खिपति। गतिया सम्पत्ति गतिसम्पत्ति, सुगतीति वुत्तं होति। गतीति च सहोकासा खन्धा। पञ्चसु च गतीसु पेत्तिविसयग्गहणेनेव असुरकायोपि गहितो। देवाति छ कामावचरदेवा ब्रह्मानो च। देवग्गहणेन असुरापि सङ्गहिता। ञाणसम्पयुत्तेति ञाणसम्पयुत्तपटिसन्धिक्खणे। खणोपि हि ञाणसम्पयुत्तयोगेन तेनेव वोहारेन वुत्तोति वेदितब्बो। कतिनं हेतूनन्ति अलोभादोसामोहहेतूसु कतिनं हेतूनम्। उपपत्तीति उपपज्जनं, निब्बत्तीति अत्थो।</description>
    </item>
    
    <item>
      <title>०६. पाटिहारियकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/06_pATihAriyakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/06_pATihAriyakathA/</guid>
      <description>६. पाटिहारियकथा
पाटिहारियकथावण्णना ३०. इदानि लोकत्थचरियापरियोसानाय चरियाकथाय अनन्तरं लोकत्थानुसासनपरियोसानं पाटिहारियं दस्सेन्तेन कथिताय सुत्तन्तपुब्बङ्गमाय पाटिहारियकथाय अपुब्बत्थानुवण्णना। तत्थ सुत्तन्ते ताव पाटिहारियानीति पच्चनीकपटिहरणवसेन पाटिहारियानि। इद्धिपाटिहारियन्ति इज्झनवसेन इद्धि, पटिहरणवसेन पाटिहारियं, इद्धियेव पाटिहारियं इद्धिपाटिहारियम्। इतरेसु पन आदिस्सनवसेन आदेसनं, अनुसासनवसेन अनुसासनी। सेसं वुत्तनयमेव।
इधाति इमस्मिं लोके। एकच्चोति एको पोसो। इद्धिपाटिहारियनिद्देसो हेट्ठा वुत्तत्थोयेव। निमित्तेन आदिसतीति आगतनिमित्तेन वा गतनिमित्तेन वा ठितनिमित्तेन वा कथेति। एवम्पि ते मनोति एवम्पि तव मनो सोमनस्सितो वा दोमनस्सितो वा कामवितक्कादिसम्पयुत्तो वा। अपि-सद्दो सम्पिण्डनत्थो। इत्थम्पि ते मनोति सोमनस्सितादितो एकेकविधेपि चित्ते नानप्पकारपरिदीपनम्। इतिपि ते चित्तन्ति इतिपि तव चित्तं, इमञ्च इमञ्च अत्थं चिन्तयमानं पवत्ततीति अत्थो। बहुं चेपि आदिसतीति चित्ततो अञ्ञं वा इदञ्च इदञ्च नाम अहोसि भवति भविस्सतीति बहुकम्पि कथेति। तथेव तं होति, नो अञ्ञथाति तं सब्बम्पि यथा यथा कथितं, तथेव होति, अञ्ञथा न होति।</description>
    </item>
    
    <item>
      <title>०७. कम्मकथावण्णना</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/07_kammakathAvaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/07_kammakathAvaNNanA/</guid>
      <description>७. कम्मकथावण्णना
कम्मकथावण्णना
२३४. इदानि तस्सा हेतुसम्पत्तिया पच्चयभूतं कम्मं दस्सेन्तेन कथिताय कम्मकथाय अपुब्बत्थानुवण्णना। तत्थ अहोसि कम्मं अहोसि कम्मविपाकोतिआदीसु अतीतभवेसु कतस्स कम्मस्स अतीतभवेसुयेव विपक्कविपाकं गहेत्वा ‘‘अहोसि कम्मं अहोसि कम्मविपाको’’ति वुत्तम्। तस्सेव अतीतस्स कम्मस्स दिट्ठधम्मवेदनीयस्स उपपज्जवेदनीयस्स च पच्चयवेकल्लेन अतीतभवेसुयेव अविपक्कविपाकञ्च अतीतेयेव परिनिब्बुतस्स च दिट्ठधम्मवेदनीयउपपज्जवेदनीयअपरपरियायवेदनीयस्स कम्मस्स अविपक्कविपाकञ्च गहेत्वा अहोसि कम्मं नाहोसि कम्मविपाकोति वुत्तम्। अतीतस्सेव कम्मस्स अविपक्कविपाकस्स पच्चुप्पन्नभवे पच्चयसम्पत्तिया विपच्चमानं विपाकं गहेत्वा अहोसि कम्मं अत्थि कम्मविपाकोति वुत्तम्। अतीतस्सेव कम्मस्स अतिक्कन्तविपाककालस्स च पच्चुप्पन्नभवे परिनिब्बायन्तस्स च अविपच्चमानं विपाकं गहेत्वा अहोसि कम्मं नत्थि कम्मविपाकोति वुत्तम्। अतीतस्सेव कम्मस्स विपाकारहस्स अविपक्कविपाकस्स अनागते भवे पच्चयसम्पत्तिया विपच्चितब्बं विपाकं गहेत्वा अहोसि कम्मं भविस्सति कम्मविपाकोति वुत्तम्। अतीतस्सेव कम्मस्स अतिक्कन्तविपाककालस्स च अनागतभवे परिनिब्बायितब्बस्स च अविपच्चितब्बं विपाकं गहेत्वा अहोसि कम्मं न भविस्सति कम्मविपाकोति वुत्तम्। एवं अतीतकम्मं अतीतपच्चुप्पन्नानागतविपाकाविपाकवसेन छधा दस्सितम्।</description>
    </item>
    
    <item>
      <title>०७. समसीसकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/07_samasIsakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/07_samasIsakathA/</guid>
      <description>७. समसीसकथा
समसीसकथावण्णना ३३. इदानि पाटिहारियकथानन्तरं आदिपाटिहारियभूतस्स इद्धिपाटिहारियसङ्गहितस्स समसीसिभावस्स इद्धिपाटिहारियभावदीपनत्थं ञाणकथाय निद्दिट्ठापि समसीसकथा इद्धिपाटिहारियसम्बन्धेन पुन कथिता। तस्सा अत्थवण्णना तत्थ कथितायेवाति।
समसीसकथावण्णना निट्ठिता।</description>
    </item>
    
    <item>
      <title>०८. विपल्लासकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/08_vipallAsakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/08_vipallAsakathA/</guid>
      <description>८. विपल्लासकथा
विपल्लासकथावण्णना
२३६. इदानि तस्स कम्मस्स पच्चयभूते विपल्लासे दस्सेन्तेन कथिताय सुत्तन्तपुब्बङ्गमाय विपल्लासकथाय अपुब्बत्थानुवण्णना। सुत्तन्ते ताव सञ्ञाविपल्लासाति सञ्ञाय विपल्लत्थभावा विपरीतभावा, विपरीतसञ्ञाति अत्थो। सेसद्वयेसुपि एसेव नयो। चित्तकिच्चस्स दुब्बलट्ठाने दिट्ठिविरहिताय अकुसलसञ्ञाय सककिच्चस्स बलवकाले सञ्ञाविपल्लासो। दिट्ठिविरहितस्सेव अकुसलचित्तस्स सककिच्चस्स बलवकाले चित्तविपल्लासो। दिट्ठिसम्पयुत्ते चित्ते दिट्ठिविपल्लासो। तस्मा सब्बदुब्बलो सञ्ञाविपल्लासो, ततो बलवतरो चित्तविपल्लासो, सब्बबलवतरो दिट्ठिविपल्लासो। अजातबुद्धिदारकस्स कहापणदस्सनं विय हि सञ्ञा आरम्मणस्स उपट्ठानाकारमत्तग्गहणतो। गामिकपुरिसस्स कहापणदस्सनं विय चित्तं लक्खणपटिवेधस्सापि सम्पापनतो। कम्मारस्स महासण्डासेन अयोगहणं विय दिट्ठि अभिनिविस्स परामसनतो। अनिच्चे निच्चन्ति सञ्ञाविपल्लासोति अनिच्चे वत्थुस्मिं ‘‘निच्चं इद’’न्ति एवं गहेत्वा उप्पज्जनकसञ्ञा सञ्ञाविपल्लासो। इमिना नयेन सब्बपदेसु अत्थो वेदितब्बो। न सञ्ञाविपल्लासो न चित्तविपल्लासो न दिट्ठिविपल्लासोति चतूसु वत्थूसु द्वादसन्नं विपल्लासग्गाहानं अभावा याथावग्गहणं वुत्तम्।</description>
    </item>
    
    <item>
      <title>०८. सतिपट्ठानकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/08_satipaTThAnakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/08_satipaTThAnakathA/</guid>
      <description>८. सतिपट्ठानकथा
सतिपट्ठानकथावण्णना ३४. इदानि समसीसकथानन्तरं अत्तना वुत्तस्स इद्धिपाटिहारियस्स साधके सत्त अनुपस्सनाविसेसे दस्सेन्तेन कथिताय सुत्तन्तपुब्बङ्गमाय सतिपट्ठानकथाय अपुब्बत्थानुवण्णना। तत्थ सुत्तन्ते ताव चत्तारोति गणनपरिच्छेदो, तेन न ततो हेट्ठा, न उद्धन्ति सतिपट्ठानपरिच्छेदं दीपेति। इमेति निद्दिसितब्बनिदस्सनम्। भिक्खवेति धम्मपटिग्गाहकपुग्गलालपनम्। सतिपट्ठानाति तयो सतिपट्ठाना सतिगोचरोपि, तिधा पटिपन्नेसु सावकेसु सत्थुनो पटिघानुनयवीतिवत्ततापि, सतिपि। ‘‘चतुन्नं, भिक्खवे, सतिपट्ठानानं समुदयञ्च अत्थङ्गमञ्च देसेस्सामी’’तिआदीसु (सं॰ नि॰ ५.४०८) हि सतिगोचरो ‘‘सतिपट्ठान’’न्ति वुत्तो। तस्सत्थो – पतिट्ठाति तस्मिन्ति पट्ठानम्। का पतिट्ठाति? सति। सतिया पट्ठानं सतिपट्ठानन्ति।
‘‘तयो सतिपट्ठाना यदरियो सेवति, यदरियो सेवमानो सत्था गणमनुसासितुमरहती’’ति (म॰ नि॰ ३.</description>
    </item>
    
    <item>
      <title>०९. मग्गकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/09_maggakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/09_maggakathA/</guid>
      <description>९. मग्गकथा
मग्गकथावण्णना
२३७. इदानि तेसं तिण्णं विपल्लासानं पहानकरं अरियमग्गं दस्सेन्तेन कथिताय मग्गकथाय अपुब्बत्थानुवण्णना। तत्थ मग्गोति केनट्ठेन मग्गोति यो बुद्धसासने मग्गोति वुच्चति, सो केनट्ठेन मग्गो नाम होतीति अत्थो। मिच्छादिट्ठिया पहानायातिआदीसु दससु परियायेसु पठमो पठमो तस्स तस्स मग्गङ्गस्स उजुविपच्चनीकवसेन वुत्तो। मग्गो चेव हेतु चाति तस्स तस्स किच्चस्स करणाय पटिपदट्ठेन मग्गो, सम्पापकट्ठेन हेतु। तेन मग्गस्स पटिपदट्ठो सम्पापकट्ठो च वुत्तो होति। ‘‘अयं मग्गो अयं पटिपदा’’तिआदीसु (सं॰ नि॰ ५.५, ४८) हि पटिपदा मग्गो, ‘‘मग्गस्स निय्यानट्ठो हेतुट्ठो’’तिआदीसु (पटि॰ म॰ २.</description>
    </item>
    
    <item>
      <title>०९. विपस्सनाकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/09_vipassanAkathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/09_vipassanAkathA/</guid>
      <description>९. विपस्सनाकथा
विपस्सनाकथावण्णना ३६. इदानि विपस्सनापटिसंयुत्ताय सतिपट्ठानकथाय अनन्तरं विपस्सनापभेदं दस्सेन्तेन कथिताय सुत्तन्तपुब्बङ्गमाय विपस्सनाकथाय अपुब्बत्थानुवण्णना। तत्थ सुत्तन्ते ताव सोइति सब्बनामत्ता यो वा सो वा सब्बोपि सङ्गहितो होति। वताति एकंसत्थे निपातो। कञ्चि सङ्खारन्ति अप्पमत्तकम्पि सङ्खारम्। अनुलोमिकाय खन्तियाति एत्थ विपस्सनाञाणमेव लोकुत्तरमग्गं अनुलोमेतीति अनुलोमिकं, तदेव खन्तिमपेक्खित्वा अनुलोमिका। सब्बसङ्खारा तस्स अनिच्चतो दुक्खतो अनत्ततो खमन्ति रुच्चन्तीति खन्ति। सा मुदुका मज्झिमा तिक्खाति तिविधा। कलापसम्मसनादिका उदयब्बयञाणपरियोसाना मुदुकानुलोमिका खन्ति। भङ्गानुपस्सनादिका सङ्खारुपेक्खाञाणपरियोसाना मज्झिमानुलोमिका खन्ति। अनुलोमञाणं तिक्खानुलोमिका खन्ति। समन्नागतोति उपेतो। नेतं ठानं विज्जतीति यथावुत्तं एतं ठानं एतं कारणं न विज्जति। सम्मत्तनियामन्ति एत्थ ‘‘हितसुखावहो मे भविस्सती’’ति एवं आसीसतो तथेव सम्भवतो असुभादीसु च असुभन्तिआदिअविपरीतप्पवत्तिसब्भावतो च सम्मा सभावोति सम्मत्तो, अनन्तरफलदानाय अरहत्तुप्पत्तिया च नियामभूतत्ता नियामो, निच्छयोति अत्थो। सम्मत्तो च सो नियामो चाति सम्मत्तनियामो। को सो?</description>
    </item>
    
    <item>
      <title>१०. मण्डपेय्यकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/10_maNDapeyyakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/10_maNDapeyyakathA/</guid>
      <description>१०. मण्डपेय्यकथा
मण्डपेय्यकथावण्णना
२३८. इदानि तस्स मग्गस्स मण्डपेय्यत्तं दस्सेन्तेन कथिताय भगवतो वचनेकदेसपुब्बङ्गमाय मण्डपेय्यकथाय अपुब्बत्थानुवण्णना। तत्थ मण्डपेय्यन्ति यथा सम्पन्नं निम्मलं विप्पसन्नं सप्पि सप्पिमण्डोति वुच्चति, एवं विप्पसन्नट्ठेन मण्डो, पातब्बट्ठेन पेय्यम्। यञ्हि पिवित्वा अन्तरवीथियं पतिता विसञ्ञिनो अत्तनो साटकादीनम्पि अस्सामिका होन्ति, तं पसन्नम्पि न पातब्बम्। मय्हं पन इदं सिक्खत्तयसङ्गहितं सासनब्रह्मचरियं सम्पन्नत्ता निम्मलत्ता विप्पसन्नत्ता मण्डञ्च हितसुखावहत्ता पेय्यञ्चाति मण्डपेय्यन्ति दीपेति। मण्डो पेय्यो एत्थाति मण्डपेय्यम्। किं तं? सासनब्रह्मचरियम्। कस्मा सिक्खत्तयं ब्रह्मचरियं नाम? उत्तमट्ठेन निब्बानं ब्रह्मं नाम, सिक्खत्तयं निब्बानत्थाय पवत्तनतो ब्रह्मत्थाय चरियाति ब्रह्मचरियन्ति वुच्चति। सासनब्रह्मचरियन्ति तंयेव। सत्था सम्मुखीभूतोति इदमेत्थ कारणवचनम्। यस्मा पन सत्था सम्मुखीभूतो, तस्मा वीरियपयोगं कत्वा पिवथेतं मण्डम्। बाहिरकञ्हि भेसज्जमण्डं वेज्जस्स असम्मुखा पिवन्तानं पमाणं वा उग्गमननिग्गमनं वा न जानामाति आसङ्का होति। वेज्जस्स सम्मुखा पन वेज्जो जानिस्सतीति निरासङ्का पिवन्ति। एवमेवं अम्हाकञ्च धम्मस्सामी सत्था सम्मुखीभूतोति वीरियं कत्वा पिवथाति मण्डपाने सन्नियोजेति। दिट्ठधम्मिकसम्परायिकपरमत्थेहि यथारहं अनुसासतीति सत्था। अपिच ‘‘सत्था भगवा सत्थवाहो’’तिआदिना (महानि॰ १९०) निद्देसनयेनपेत्थ अत्थो वेदितब्बो। सन्दिस्समानो मुखो भूतोति सम्मुखीभूतो।</description>
    </item>
    
    <item>
      <title>१०. मातिकाकथा</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/10_mAtikAkathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/10_mAtikAkathA/</guid>
      <description>१०. मातिकाकथा
मातिकाकथावण्णना ४०. इदानि महाथेरो विपस्सनाकथानन्तरं सकले पटिसम्भिदामग्गे निद्दिट्ठे समथविपस्सनामग्गनिब्बानधम्मे आकारनानत्तवसेन नानापरियायेहि थोमेतुकामो निच्छातोतिआदीनि एकूनवीसति मातिकापदानि उद्दिसित्वा तेसं निद्देसवसेन मातिकाकथं नाम कथेसि। तस्सा अयं अपुब्बत्थानुवण्णना। मातिकाय ताव निच्छातोति अमिलातो। सब्बेपि हि किलेसा पीळायोगतो मिलाता, रागोपि ताव निरन्तरप्पवत्तो सरीरं दहति, किं पनञ्ञे किलेसा । ‘‘तयोमे, भिक्खवे, अग्गी रागग्गि दोसग्गि मोहग्गी’’ति (इतिवु॰ ९३; दी॰ नि॰ ३.३०५) पन किलेसनायका तयो एव किलेसा वुत्ता, तंसम्पयुत्तापि पन दहन्तियेव। एवं छातकिलेसाभावतो निच्छातो। को सो? विमोक्खसम्बन्धेन विमोक्खोति दट्ठब्बो। मुच्चतीति मोक्खो। विमुच्चतीति विमोक्खोति अत्थो। इदमेकं मातिकापदम्। विज्जाविमुत्तीति विज्जायेव विमुत्ति। इदमेकं मातिकापदम्। झानविमोक्खोति झानमेव विमोक्खो। इदमेकं मातिकापदम्। सेसानि एकेकानेवाति एवं एकूनवीसति मातिकापदानि।</description>
    </item>
    
    <item>
      <title>१२ (२) युगनद्धवग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/12_2_yuganaddhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/12_2_yuganaddhavaggo/</guid>
      <description>(२) युगनद्धवग्गो
१. युगनद्धकथा
युगनद्धकथावण्णना १. इदानि मण्डपेय्यगुणस्स अरियमग्गस्स युगनद्धगुणं दस्सेन्तेन कथिताय सुत्तन्तपुब्बङ्गमाय युगनद्धकथाय अपुब्बत्थानुवण्णना। यस्मा पन धम्मसेनापति धम्मराजे धरमानेयेव धम्मराजस्स परिनिब्बानसंवच्छरे परिनिब्बुतो, तस्मा धम्मराजे धरमानेयेव धम्मभण्डागारिकेन देसितं इदं सुत्तन्तं तस्सेव सम्मुखा सुत्वा एवं मे सुतन्तिआदिमाहाति वेदितब्बम्। तत्थ आयस्माति पियवचनं गरुवचनं सगारवसप्पतिस्सवचनं, आयुमाति अत्थो। आनन्दोति तस्स थेरस्स नामम्। सो हि जायमानोयेव कुले आनन्दं भुसं तुट्ठिं अकासि। तस्मास्स ‘‘आनन्दो’’ति नामं कतन्ति वेदितब्बम्। कोसम्बियन्ति एवंनामके नगरे। तस्स हि नगरस्स आरामपोक्खरणीआदीसु तेसु तेसु ठानेसु कोसम्बरुक्खा उस्सन्ना अहेसुं, तस्मा तं कोसम्बीति सङ्खं अगमासि। ‘‘कुसम्बस्स इसिनो अस्समतो अविदूरे मापितत्ता’’ति एके।</description>
    </item>
    
    <item>
      <title>१३ (३) पञ्ञावग्गो</title>
      <link>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/13_3_pa~n~nAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/02_suttapiTaka/05_khuddakanikAya/23_paTisambhidAmagga-aTThakathA/13_3_pa~n~nAvaggo/</guid>
      <description>(३) पञ्ञावग्गो</description>
    </item>
    
  </channel>
</rss>