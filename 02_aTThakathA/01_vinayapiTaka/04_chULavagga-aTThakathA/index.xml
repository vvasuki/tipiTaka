<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ चूळवग्ग-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/</link>
    <description>Recent content in &#43;०४ चूळवग्ग-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/index.xml" rel="self" type="application/rss+xml" />
    
    
    <item>
      <title>०१. कम्मक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/01_kammakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/01_kammakkhandhakam/</guid>
      <description>॥ नमो तस्स भगवतो अरहतो सम्मासम्बुद्धस्स॥
विनयपिटके
चूळवग्ग-अट्ठकथा
१. कम्मक्खन्धकम्
तज्जनीयकम्मकथा १. चूळवग्गस्स पठमे कम्मक्खन्धके ताव पण्डुकलोहितकाति पण्डुको चेव लोहितको चाति छब्बग्गियेसु द्वे जना; तेसं निस्सितकापि पण्डुकलोहितकात्वेव पञ्ञायन्ति। बलवाबलवं पटिमन्तेथाति सुट्ठुबलवं पटिवदथ। अलमत्थतराति समत्थतरा।
तज्जनीयकम्मकथा निट्ठिता।
अधम्मकम्मद्वादसककथा ४. असम्मुखा कतन्तिआदीसु सङ्घधम्मविनयपुग्गलसम्मुखानं विना कतं, चुदितकं अप्पटिपुच्छित्वा कतं, तस्सेव अप्पटिञ्ञाय कतम्। अदेसनागामिनियाति पाराजिकापत्तिया वा सङ्घादिसेसापत्तिया वा। एत्थ पुरिमकेसु तीसु तिकेसु नव पदा अधम्मेनकतं वग्गेनकतन्ति इमेहि सद्धिं एकेकं गहेत्वा नव तिका वुत्ता। एवं सब्बेपि द्वादस तिका होन्ति। पटिपक्खवसेन सुक्कपक्खेसुपि एतेयेव द्वादस तिका वुत्ता।</description>
    </item>
    
    <item>
      <title>०२. पारिवासिकक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/02_pArivAsikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/02_pArivAsikakkhandhakam/</guid>
      <description>२. पारिवासिकक्खन्धकम्
पारिवासिकवत्तकथा ७५. पारिवासिकक्खन्धके – पारिवासिकाति परिवासं परिवसन्ता। तत्थ चतुब्बिधो परिवासो – अप्पटिच्छन्नपरिवासो, पटिच्छन्नपरिवासो, सुद्धन्तपरिवासो, समोधानपरिवासोति। तेसु ‘‘यो, भिक्खवे, अञ्ञोपि अञ्ञतित्थियपुब्बो इमस्मिं धम्मविनये आकङ्खति पब्बज्जं, आकङ्खति उपसम्पदं, तस्स चत्तारो मासे परिवासो दातब्बो’’ति (महाव॰ ८६) एवं महाखन्धके वुत्तो तित्थियपरिवासो अप्पटिच्छन्नपरिवासो नाम। तत्थ यं वत्तब्बं तं वुत्तमेव। अयं पन इध अनधिप्पेतो। सेसा तयो येन सङ्घादिसेसापत्ति आपन्ना चेव होति पटिच्छादिता च, तस्स दातब्बा। तेसु यं वत्तब्बं तं समुच्चयक्खन्धके वक्खाम। एते पन इध अधिप्पेता। तस्मा एतेसु यंकिञ्चि परिवासं परिवसन्ता ‘‘पारिवासिका’’ति वेदितब्बा।</description>
    </item>
    
    <item>
      <title>०३. समुच्चयक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/03_samuchchayakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/03_samuchchayakkhandhakam/</guid>
      <description>३. समुच्चयक्खन्धकम्
सुक्कविस्सट्ठिकथा ९७. समुच्चयक्खन्धके – छारत्तं मानत्तन्ति एत्थ चतुब्बिधं मानत्तं – अप्पटिच्छन्नमानत्तं, पटिच्छन्नमानत्तं, पक्खमानत्तं, समोधानमानत्तन्ति। तत्थ अप्पटिच्छन्नमानत्तं नाम – यं अप्पटिच्छन्नाय आपत्तिया परिवासं अदत्वा केवलं आपत्तिं आपन्नभावेनेव मानत्तारहस्स मानत्तं दिय्यति। पटिच्छन्नमानत्तं नाम – यं पटिच्छन्नाय आपत्तिया परिवुत्थपरिवासस्स दिय्यति। पक्खमानत्तं नाम – यं पटिच्छन्नाय वा अप्पटिच्छन्नाय वा आपत्तिया अद्धमासं भिक्खुनीनं दिय्यति। समोधानमानत्तं नाम – यं ओधाय एकतो कत्वा दिय्यति। तेसु इदं ‘‘अप्पटिच्छन्नाय छारत्तं मानत्त’’न्ति वचनतो ‘‘अप्पटिच्छन्नमानत्त’’न्ति वेदितब्बम्। तं देन्तेन सचे एकं आपत्तिं आपन्नो होति, इध वुत्तनयेन दातब्बम्। सचे द्वे वा तिस्सो वा ततुत्तरिं वा आपन्नो, यथेव ‘‘एकं आपत्ति’’न्ति वुत्तं; एवं ‘‘द्वे आपत्तियो, तिस्सो आपत्तियो’’ति वत्तब्बम्। ततुत्तरि पन सचेपि सतं वा सहस्सं वा होति, ‘‘सम्बहुला’’ति वत्तब्बम्। नानावत्थुकायोपि एकतो कत्वा दातब्बा, तासं दानविधिं परिवासदाने कथयिस्साम।</description>
    </item>
    
    <item>
      <title>०४. समथक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/04_samathakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/04_samathakkhandhakam/</guid>
      <description>४. समथक्खन्धकम्
सम्मुखाविनयकथा १८६-१८७. समथक्खन्धके – ‘‘अधम्मवादी पुग्गलो’’तिआदीनि छ मातिकापदानि निक्खिपित्वा ‘‘अधम्मवादी पुग्गलो धम्मवादिं पुग्गलं सञ्ञापेती’’तिआदिना नयेन वित्थारो वुत्तो। तत्थ सञ्ञापेतीति कारणपतिरूपकानि वत्वा परितोसेत्वा जानापेति। निज्झापेतीति यथा सो तं अत्थं निज्झायति, ओलोकेति; एवं करोति। पेक्खति अनुपेक्खतीति यथा सो तं अत्थं पेक्खति चेव पुनप्पुनञ्च पेक्खति; एवं करोति। दस्सेति अनुदस्सेतीति तेसञ्ञेव परियायवचनानि। अधम्मेन वूपसम्मतीति यस्मा सो अधम्ममेव ‘‘अयं धम्मो’’तिआदिना नयेन मोहेत्वा दस्सेति, तस्मा अधम्मेन वूपसम्मति नाम।
१८८. धम्मेन वूपसम्मतीति यस्मा धम्मवादी धम्ममेव ‘‘अयं धम्मो’’तिआदिना नयेन अमोहेत्वा दस्सेति, तस्मा धम्मेन वूपसम्मति नाम।</description>
    </item>
    
    <item>
      <title>०५. खुद्दकवत्थुक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/05_khuddakavatthukkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/05_khuddakavatthukkhandhakam/</guid>
      <description>५. खुद्दकवत्थुक्खन्धकम्
खुद्दकवत्थुकथा २४३. खुद्दकवत्थुक्खन्धके – मल्लमुट्ठिकाति मुट्ठिकमल्ला। गाममुद्दवाति छविरागमण्डनानुयुत्ता नागरिकमनुस्सा। गाममोद्दवातिपि पाठो; एसेवत्थो। थम्भेति न्हानतित्थे निखणित्वा ठपितत्थम्भे।
कुट्टेति इट्ठकासिलादारुकुट्टानं अञ्ञतरस्मिम्। अट्टाने न्हायन्तीति एत्थ अट्टानं नाम रुक्खं फलकं विय तच्छेत्वा अट्ठपदाकारेन राजियो छिन्दित्वा न्हानतित्थे निखणन्ति, तत्थ चुण्णानि आकिरित्वा मनुस्सा कायं घंसन्ति। गन्धब्बहत्थकेनाति न्हानतित्थे ठपितेन दारुमयहत्थेन, तेन किर चुण्णानि गहेत्वा मनुस्सा सरीरं घंसन्ति । कुरुविन्दकसुत्तियाति कुरुविन्दकपासाणचुण्णानि लाखाय बन्धित्वा कतगुळिककलापको वुच्चति, तं उभोसु अन्तेसु गहेत्वा सरीरं घंसन्ति। विग्गय्ह परिकम्मं कारापेन्तीति अञ्ञमञ्ञं सरीरेन सरीरं घंसन्ति। मल्लकं नाम मकरदन्तके छिन्दित्वा मल्लकमूलसण्ठानेन कतं मल्लकन्ति वुच्चति, इदं गिलानस्सापि न वट्टति।</description>
    </item>
    
    <item>
      <title>०६. सेनासनक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/06_senAsanakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/06_senAsanakkhandhakam/</guid>
      <description>६. सेनासनक्खन्धकम्
विहारानुजाननकथा २९४. सेनासनक्खन्धके – अपञ्ञत्तं होतीति अननुञ्ञातं होति। विहारो नाम अड्ढयोगादिमुत्तको अवसेसावासो। अड्ढयोगोति सुपण्णवङ्कगेहम्। पासादोति दीघपासादो। हम्मियन्ति उपरिआकासतले पतिट्ठितकूटागारो पासादोयेव। गुहाति इट्ठकागुहा सिलागुहा दारुगुहा पंसुगुहा। आगतानागतस्स चातुद्दिसस्स सङ्घस्साति आगतस्स च अनागतस्स च चतूसु दिसासु अप्पटिहतचारस्स चातुद्दिसस्स सङ्घस्स।
२९५. अनुमोदनगाथासु – सीतं उण्हन्ति उतुविसभागवसेन वुत्तम्। सिसिरे चापि वुट्ठियोति एत्थ सिसिरोति सम्फुसितकवातो वुच्चति। वुट्ठियोति उजुकमेघवुट्ठियो एव। एतानि सब्बानि पटिहन्तीति इमिनाव पदेन योजेतब्बानि।
पटिहञ्ञतीति विहारेन पटिहञ्ञति। लेणत्थन्ति निलीयनत्थम्। सुखत्थन्ति सीतादिपरिस्सयाभावेन सुखविहारत्थम्। झायितुञ्च विपस्सितुन्ति इदम्पि पदद्वयं ‘‘सुखत्थञ्चा’’ति इमिनाव पदेन योजेतब्बम्। इदञ्हि वुत्तं होति – सुखत्थञ्च विहारदानं, कतमं सुखत्थं?</description>
    </item>
    
    <item>
      <title>०७. सङ्घभेदकक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/07_sanghabhedakakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/07_sanghabhedakakkhandhakam/</guid>
      <description>७. सङ्घभेदकक्खन्धकम्
छसक्यपब्बज्जाकथा ३३०. सङ्घभेदकक्खन्धके अभिञ्ञाता अभिञ्ञाताति पाकटा पाकटा। सक्यकुमारा नाम काळुदायिप्पभुतयो दस दूता सद्धिं परिवारेहि अञ्ञे च बहू जना। अम्हाकन्ति अम्हेसु; अम्हाकं कुलतोति वा वुत्तं होति। घरावासत्थं अनुसासिस्सामीति घरावासे यं कत्तब्बं, तं जानापेस्सामि। उदकं निन्नेतब्बन्ति यथा उदकं सब्बट्ठाने समं होति, एवं कातब्बम्। निद्धापेतब्बन्ति तिणानि उद्धरितब्बानि। भुसिका उद्धरापेतब्बाति सुखुमपलालमिस्सधञ्ञा पलालिका पलापेतब्बा। ओपुनापेतब्बन्ति सुखुमपलालं अपनेतब्बम्। त्वञ्ञेव घरावासत्थेन उपजानाहीति त्वञ्ञेव घरावासत्थं जानाहि। अहं तया यथासुखं पब्बजाहीति एत्थ अहं तया सद्धिं पब्बजिस्सामीति सहायसिनेहेन सहसा वत्तुकामो हुत्वा पुन रज्जसिरिलोभेन परिकड्ढियमानहदयो ‘‘अहं तया’’ति एत्तकमेव वत्वा सेसं वत्तुं नासक्खीति एवमत्थो वेदितब्बो ।</description>
    </item>
    
    <item>
      <title>०८. वत्तक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/08_vattakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/08_vattakkhandhakam/</guid>
      <description>८. वत्तक्खन्धकम्
आगन्तुकवत्तकथा ३५७. वत्तक्खन्धके इदानि आरामं पविसिस्सामीति इमिना उपचारसीमसमीपं दस्सेति; तस्मा उपचारसीमं पत्वा उपाहनाओमुञ्चनादि सब्बं कातब्बम्। गहेत्वाति उपाहनदण्डकेन गहेत्वा। पटिक्कमन्तीति सन्निपतन्ति। विस्सज्जेतब्बन्ति पत्थरितब्बम्। गोचरो पुच्छितब्बोति ‘‘गोचरगामो आसन्ने उदाहु दूरे, कालस्सेव पिण्डाय चरितब्बं उदाहु दिवा’’ति एवं भिक्खाचारो पुच्छितब्बो। अगोचरो नाम मिच्छादिट्ठिकानं वा गामो परिच्छिन्नभिक्खो वा गामो; यत्थ एकस्स वा द्विन्नं वा भिक्खा दिय्यति, सोपि पुच्छितब्बो। पानीयं पुच्छितब्बन्ति ‘‘किं इमिस्सा पोक्खरणिया पानीयंयेव पिवन्ति, नहानादिपरिभोगम्पि करोन्ती’’ति एवं पानीयञ्चेव परिभोजनीयञ्च पुच्छितब्बम्। केसुचि ठानेसु वाळमिगा वा अमनुस्सा वा होन्ति, तस्मा ‘‘कं कालं पविसितब्बं, कं कालं निक्खमितब्ब’’न्ति पुच्छितब्बम्।</description>
    </item>
    
    <item>
      <title>०९. पातिमोक्खट्ठपनक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/09_pAtimokkhaTThapanakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/09_pAtimokkhaTThapanakkhandhakam/</guid>
      <description>९. पातिमोक्खट्ठपनक्खन्धकम्
पातिमोक्खुद्देसयाचनकथा ३८३. पातिमोक्खट्ठपनक्खन्धके – (नन्दिमुखिया रत्तियाति अरुणुट्ठितकालेपि हि नन्दिमुखा विय रत्ति खायति। तेनाह ‘‘नन्दिमुखिया रत्तिया’’ति। अन्तोपूतिन्ति अत्तचित्तसन्ताने किलेसपूतिभावेन अन्तोपूतिम्। अवस्सुतन्ति किलेसवस्सनवसेन अवस्सुतम्। कसम्बुकजातन्ति आकिण्णदोसताय संकिलिट्ठजातम्।) याव बाहागहणापि नामाति ‘‘अपरिसुद्धा आनन्द परिसा’’ति वचनं सुत्वायेव हि तेन पक्कमितब्बं सिया, एवं अपक्कमित्वा याव बाहागहणापि नाम सो मोघपुरिसो आगमेस्सति, अच्छरियमिदन्ति दस्सेति।
३८४. न आयतकेनेव पपातोति न पठममेव गम्भीरो; अनुपुब्बेन गम्भीरोति अत्थो। ठितधम्मो वेलं नातिवत्ततीति वीचीनं ओसक्कनकन्दरं मरियादवेलं नातिक्कमति। तीरं वाहेतीति तीरतो अप्पेति; उस्सारेतीति अत्थो। अञ्ञापटिवेधोति अरहत्तप्पत्ति।</description>
    </item>
    
    <item>
      <title>१०. भिक्खुनिक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/10_bhikkhunikkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/10_bhikkhunikkhandhakam/</guid>
      <description>१०. भिक्खुनिक्खन्धकम्
महापजापतिगोतमीवत्थुकथा ४०२. भिक्खुनिक्खन्धके – अलं गोतमि मा ते रुच्चीति कस्मा पटिक्खिपति, ननु सब्बेसम्पि बुद्धानं चतस्सो परिसा होन्तीति? कामं होन्ति, किलमेत्वा पन अनेकक्खत्तुं याचितेन अनुञ्ञातं पब्बज्जं ‘‘दुक्खेन लद्धा अयं अम्हेही’’ति सम्मा परिपालेस्सन्तीति भद्दकं कत्वा अनुजानितुकामो पटिक्खिपति। अट्ठगरुधम्मकथा महाविभङ्गेयेव कथिता।
४०३. कुम्भथेनकेहीति कुम्भे दीपं जालेत्वा तेन आलोकेन परघरे भण्डं विचिनित्वा थेनकचोरेहि।
सेतट्ठिका नाम रोगजातीति एको पाणको नाळिमज्झगतं कण्डं विज्झति, येन विद्धत्ता निक्खन्तम्पि सालिसीसं खीरं गहेतुं न सक्कोति।
मञ्जिट्ठिका नाम रोगजातीति उच्छूनं अन्तोरत्तभावो। महतो तळाकस्स पटिकच्चेव आळिन्ति इमिना पन एतमत्थं दस्सेति – यथा महतो तळाकस्स आळिया अबद्धायपि किञ्चि उदकं तिट्ठेय्य, पठममेव बद्धाय पन यं अबद्धपच्चया न तिट्ठेय्य, तम्पि तिट्ठेय्य; एवमेव ये इमे अनुप्पन्ने वत्थुस्मिं पटिकच्चेव अवीतिक्कमनत्थाय गरुधम्मा पञ्ञत्ता। तेसु अपञ्ञत्तेसुपि मातुगामस्स पब्बजितत्ता पञ्चेव वस्ससतानि सद्धम्मो तिट्ठेय्य। पटिकच्चेव पञ्ञत्तत्ता पन अपरानिपि पञ्चवस्ससतानि ठस्सतीति एवं पठमं वुत्तं वस्ससहस्समेव ठस्सतीति। वस्ससहस्सन्ति चेतं पटिसम्भिदापभेदप्पत्तखीणासववसेनेव वुत्तम्। ततो पन उत्तरिम्पि सुक्खविपस्सकखीणासववसेन वस्ससहस्सं, अनागामिवसेन वस्ससहस्सं, सकदागामिवसेन वस्ससहस्सं, सोतापन्नवसेन वस्ससहस्सन्ति एवं पञ्चवस्ससहस्सानि पटिवेधसद्धम्मो ठस्सति। परियत्तिधम्मोपि तानियेव। न हि परियत्तिया असति पटिवेधो अत्थि, नापि परियत्तिया सति पटिवेधो न होति; लिङ्गं पन परियत्तिया अन्तरहितायपि चिरं पवत्तिस्सतीति।</description>
    </item>
    
    <item>
      <title>११. पञ्चसतिकक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/11_panchasatikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/11_panchasatikakkhandhakam/</guid>
      <description>११. पञ्चसतिकक्खन्धकम्
खुद्दानुखुद्दकसिक्खापदकथा ४४१. पञ्चसतिकक्खन्धके – चत्तारि पाराजिकानि ठपेत्वा अवसेसानि खुद्दानुखुद्दकानीति एवमादि एकसिक्खापदम्पि अपरिच्चजित्वा सब्बेसं सङ्गहेतब्बभावदस्सनत्थं परियायेन वुत्तम्। इदं वो समणानन्ति इदं समणानम्। पदपूरणमत्ते वोकारो।
४४३. इदम्पि ते आवुसो आनन्द दुक्कटन्ति ‘‘इदं तया दुट्ठु कत’’न्ति केवलं गरहन्तेहि थेरेहि वुत्तं , न आपत्तिं सन्धाय वुत्तम्। न हि ते आपत्तानापत्तिं न जानन्ति। इदानेव चेतं अनुस्सावितं – ‘‘सङ्घो अपञ्ञत्तं न पञ्ञपेति, पञ्ञत्तं न समुच्छिन्दती’’ति। देसेहि तं दुक्कटन्ति इदम्पि च ‘‘आम, भन्ते, दुट्ठु मया कत’’न्ति एवं पटिजानाहि, तं दुक्कटन्ति इदं सन्धाय वुत्तं, न आपत्तिदेसनम्। थेरो पन यस्मा असतिया न पुच्छि न अनादरेन, तस्मा तत्थ दुट्ठुकतभावम्पि असल्लक्खेन्तो ‘‘नाहं तं दुक्कटं पस्सामी’’ति वत्वा थेरेसु गारवं दस्सेन्तो ‘‘अपिचायस्मन्तानं सन्धाय देसेमि तं दुक्कट’’न्ति आह। यथा तुम्हे वदथ, तथा पटिजानामीति वुत्तं होति। एसेव नयो अवसेसेसु चतूसु ठानेसु। सेसमेत्थ यं वत्तब्बं सिया, तं निदानवण्णनायमेव वुत्तम्।</description>
    </item>
    
    <item>
      <title>१२. सत्तसतिकक्खन्धकम्</title>
      <link>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/12_sattasatikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/04_chULavagga-aTThakathA/12_sattasatikakkhandhakam/</guid>
      <description>१२. सत्तसतिकक्खन्धकम्
दसवत्थुकथा ४४६. सत्तसतिकक्खन्धके – भिक्खग्गेनाति भिक्खुअग्गेन, भिक्खू गणेत्वा तत्तके पटिवीसे ठपेसुन्ति अत्थो। महियाति हिमपातसमये हिमवलाहका।
४४७. अविज्जानिवुटाति अविज्जापटिच्छन्ना । पोसाति पुरिसा। पियरूपं अभिनन्दन्ति पत्थेन्तीति पियरूपाभिनन्दिनो। अविद्दसूति अविजानन्ता। रागरजेहि सरजा। मगसदिसाति मगा। सह नेत्तियाति सनेत्तिका। वड्ढेन्ति कटसिन्ति पुनप्पुनं कळेवरं निक्खिपमाना भूमिं वड्ढेन्ति। एवं वड्ढेन्ताव घोरं आदियन्ति पुनब्भवम्।
४५४. पापकं नो आवुसो कतन्ति आवुसो अम्हेहि पापकं कतन्ति अत्थो।
४५५. कतमेन त्वं भूमि विहारेनाति एत्थ भूमीति पियवचनमेतम्। पियं वत्तुकामो किर आयस्मा सब्बकामी नवके भिक्खू एवं आमन्तेति। कुल्लकविहारेनाति उत्तानविहारेन।</description>
    </item>
    
  </channel>
</rss>