<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ पाचित्तिय-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/</link>
    <description>Recent content in &#43;०२ पाचित्तिय-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/index.xml" rel="self" type="application/rss+xml" />
    
    
    <item>
      <title>०१. पाराजिककण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/01_pArAjikakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/01_pArAjikakaNDaM_bhikkhunIvibhangavaNNanA/</guid>
      <description>१. पाराजिककण्डं (भिक्खुनीविभङ्गवण्णना)
यो भिक्खूनं विभङ्गस्स, सङ्गहितो अनन्तरम्।
भिक्खुनीनं विभङ्गस्स, तस्स संवण्णनाक्कमो॥
पत्तो यतो ततो तस्स, अपुब्बपदवण्णनम्।
कातुं पाराजिके ताव, होति संवण्णना अयं॥
१. पठमपाराजिकसिक्खापदवण्णना ६५६. तेन समयेन बुद्धो भगवा सावत्थियं विहरति…पे॰… साळ्हो मिगारनत्ताति एत्थ साळ्होति तस्स नामं; मिगारमातुया पन नत्ता होति, तेन वुत्तं – ‘‘मिगारनत्ता’’ति। नवकम्मिकन्ति नवकम्माधिट्ठायिकम्। पण्डिताति पण्डिच्चेन समन्नागता। ब्यत्ताति वेय्यत्तिकेन समन्नागता। मेधाविनीति पाळिग्गहणे सतिपुब्बङ्गमाय पञ्ञाय अत्थग्गहणे पञ्ञापुब्बङ्गमाय सतिया समन्नागता। दक्खाति छेका; अविरज्झित्वा सीघं कत्तब्बकारिनीति अत्थो। अनलसाति आलसियविरहिता। तत्रुपायायाति तेसु तेसु कम्मेसु उपायभूताय। वीमंसायाति कत्तब्बकम्मुपपरिक्खाय । समन्नागताति सम्पयुत्ता। अलं कातुन्ति समत्था तं तं कम्मं कातुम्। अलं संविधातुन्ति एवञ्च एवञ्च इदं होतूति एवं संविदहितुम्पि समत्था। कताकतं जानितुन्ति कतञ्च अकतञ्च जानितुम्। तेति ते उभो; सा च सुन्दरीनन्दा सो च साळ्होति अत्थो। भत्तग्गेति परिवेसनट्ठाने। निकूटेति कोणसदिसं कत्वा दस्सिते गम्भीरे। विस्सरो मे भविस्सतीति विरूपो मे सरो भविस्सति; विप्पकारसद्दो भविस्सतीति अत्थो। पतिमानेन्तीति अपेक्खमाना। क्याहन्ति किं अहम्। जरादुब्बलाति जराय दुब्बला। चरणगिलानाति पादरोगेन समन्नागता।</description>
    </item>
    
    <item>
      <title>०२. सङ्घादिसेसकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/02_sanghAdisesakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/02_sanghAdisesakaNDaM_bhikkhunIvibhangavaNNanA/</guid>
      <description>२. सङ्घादिसेसकण्डं (भिक्खुनीविभङ्गवण्णना)
१. पठमसङ्घादिसेससिक्खापदवण्णना पाराजिकानन्तरस्स , अयं दानि भविस्सति।
सङ्घादिसेसकण्डस्स, अनुत्तानत्थवण्णना॥
६७८. उदोसितन्ति भण्डसाला। माय्यो एवं अवचाति अय्यो मा एवं अवच। अपिनाय्याति अपिनु अय्या। अच्चावदथाति अतिक्कमित्वा वदथ; अक्कोसथाति वुत्तं होति।
६७९. उस्सयवादिकाति मानुस्सयवसेन कोधुस्सयवसेन विवदमाना। यस्मा पन सा अत्थतो अट्टकारिका होति, तस्मा ‘‘उस्सयवादिका नाम अड्डकारिका वुच्चती’’ति पदभाजने वुत्तम्। एत्थ च अड्डोति वोहारिकविनिच्छयो वुच्चति, यं पब्बजिता ‘‘अधिकरण’’न्तिपि वदन्ति। दुतियं वा परियेसतीति सक्खिं वा सहायं वा परियेसति, दुक्कटम्। गच्छति वाति उपस्सयो वा होतु भिक्खाचारमग्गो वा, यत्थ ठिताय ‘‘अड्डं करिस्सामी’’ति चित्तं उप्पज्जति, ततो वोहारिकानं सन्तिकं गच्छन्तिया पदवारे पदवारे दुक्कटम्। एकस्स आरोचेतीति द्वीसु जनेसु यस्स कस्सचि एकस्स कथं यो कोचि वोहारिकानं आरोचेति। दुतियस्स आरोचेतीति एत्थापि एसेव नयो।</description>
    </item>
    
    <item>
      <title>०३. निस्सग्गियकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/03_nissaggiyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/03_nissaggiyakaNDaM_bhikkhunIvibhangavaNNanA/</guid>
      <description>३. निस्सग्गियकण्डं (भिक्खुनीविभङ्गवण्णना)
पठमनिस्सग्गियपाचित्तियसिक्खापदवण्णना तिंस निस्सग्गिया धम्मा, भिक्खुनीनं पकासिता।
ये तेसं दानि भवति, अयं संवण्णनाक्कमो॥
७३३. आमत्तिकापणन्ति अमत्तानि वुच्चन्ति भाजनानि; तानि ये विक्किणन्ति, ते वुच्चन्ति आमत्तिका; तेसं आपणो आमत्तिकापणो; तं वा पसारेस्सन्तीति अत्थो।
७३४. पत्तसन्निचयं करेय्याति पत्तसन्निधिं करेय्य; एकाहं अनधिट्ठहित्वा वा अविकप्पेत्वा वा पत्तं ठपेय्याति अत्थो। सेसं महाविभङ्गे वुत्तनयेनेव वेदितब्बम्। अयमेव हि विसेसो – तत्थ दसाहं परिहारो, इध एकाहम्पि नत्थि। सेसं तादिसमेव।
इदम्पि कथिनसमुट्ठानं – कायवाचतो कायवाचाचित्ततो च समुट्ठाति, अकिरियं, नोसञ्ञाविमोक्खं, अचित्तकं, पण्णत्तिवज्जं, कायकम्मं, वचीकम्मं, तिचित्तं, तिवेदनन्ति।</description>
    </item>
    
    <item>
      <title>०४. पाचित्तियकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/04_pAchittiyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/04_pAchittiyakaNDaM_bhikkhunIvibhangavaNNanA/</guid>
      <description>४. पाचित्तियकण्डं (भिक्खुनीविभङ्गवण्णना)
१. लसुणवग्गो
१. पठमलसुणसिक्खापदवण्णना तिंसकानन्तरं धम्मा, छसट्ठिसतसङ्गहा।
सङ्गीता ये अयं दानि, होति तेसम्पि वण्णना॥
७९३. तत्थ लसुणवग्गस्स ताव पठमसिक्खापदे – द्वे तयो भण्डिकेति द्वे वा तयो वा पोट्टलिके; सम्पुण्णमिञ्जानमेतं अधिवचनम्। न मत्तं जानित्वाति पमाणं अजानित्वा खेत्तपालस्स वारेन्तस्स बहुं लसुणं हरापेसि।
अञ्ञतरं हंसयोनिन्ति सुवण्णहंसयोनिम्। सो तासं एकेकन्ति सो हंसो जातिस्सरो अहोसि, अथ पुब्बसिनेहेन आगन्त्वा तासं एकेकं पत्तं देति, तं तापनतालनच्छेदनक्खमं सुवण्णमेव होति।
७९५. मागधकन्ति मगधेसु जातम्। मगधरट्ठे जातलसुणमेव हि इध लसुणन्ति अधिप्पेतं, तम्पि भण्डिकलसुणमेव, न एकद्वितिमिञ्जकम्। कुरुन्दियं पन जातदेसं अवत्वा ‘‘मागधकं नाम भण्डिकलसुण’’न्ति वुत्तम्। अज्झोहारे अज्झोहारेति एत्थ सचे द्वे तयो भण्डिके एकतोयेव सङ्खादित्वा अज्झोहरति, एकं पाचित्तियम्। भिन्दित्वा एकेकं मिञ्जं खादन्तिया पन पयोगगणनाय पाचित्तियानीति।</description>
    </item>
    
    <item>
      <title>०५. पाचित्तियकण्डम्</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/05_pAchittiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/05_pAchittiyakaNDam/</guid>
      <description>॥नमो तस्स भगवतो अरहतो सम्मासम्बुद्धस्स॥
विनयपिटके
पाचित्तिय-अट्ठकथा
५. पाचित्तियकण्डम्
१. मुसावादवग्गो
१. मुसावादसिक्खापदवण्णना येसं नवहि वग्गेहि, सङ्गहो सुप्पतिट्ठितो।
खुद्दकानं अयं दानि, तेसं भवति वण्णना॥
१. तत्थ मुसावादवग्गस्स ताव पठमसिक्खापदे हत्थकोति तस्स थेरस्स नामम्। सक्यानं पुत्तोति सक्यपुत्तो। बुद्धकाले किर सक्यकुलतो असीति पुरिससहस्सानि पब्बजिंसु, तेसं सो अञ्ञतरोति। वादक्खित्तोति ‘‘वादं करिस्सामी’’ति एवं परिवितक्कितेन वादेन परवादिसन्तिकं खित्तो पक्खित्तो पहितो पेसितोति अत्थो। वादम्हि वा सकेन चित्तेन खित्तो। यत्र यत्र वादो तत्र तत्रेव सन्दिस्सतीतिपि वादक्खित्तो। अवजानित्वा अवजानातीति अत्तनो वादे कञ्चि दोसं सल्लक्खेन्तो ‘‘नायं मम वादो’’ति अवजानित्वा पुन कथेन्तो कथेन्तो निद्दोसतं सल्लक्खेत्वा ‘‘ममेव अयं वादो’’ति पटिजानाति। पटिजानित्वा अवजानातीति किस्मिञ्चिदेव वचने आनिसंसं सल्लक्खेन्तो ‘‘अयं मम वादो’’ति पटिजानित्वा पुन कथेन्तो कथेन्तो तत्थ दोसं सल्लक्खेत्वा ‘‘नायं मम वादो’’ति अवजानाति। अञ्ञेनञ्ञं पटिचरतीति अञ्ञेन कारणेन अञ्ञं कारणं पटिचरति पटिच्छादेति अज्झोत्थरति, ‘‘रूपं अनिच्चं जानितब्बतो’’ति वत्वा पुन ‘‘जातिधम्मतो’’तिआदीनि वदति। कुरुन्दियं पन ‘‘एतस्स पटिच्छादनहेतुं अञ्ञं बहुं कथेती’’ति वुत्तम्। तत्रायं अधिप्पायो – यं तं पटिजाननञ्च अवजाननञ्च, तस्स पटिच्छादनत्थं ‘‘को आह , किं आह, किस्मिं आहा’’ति एवमादि बहुं भासतीति। पुन महाअट्ठकथायं ‘‘अवजानित्वा पटिजानन्तो पटिजानित्वा अवजानन्तो एव च अञ्ञेनञ्ञं पटिचरती’’ति वुत्तम्। सम्पजानमुसा भासतीति जानन्तो मुसा भासति। सङ्केतं कत्वा विसंवादेतीति पुरेभत्तादीसु ‘‘असुकस्मिं नाम काले असुकस्मिं नाम पदेसे वादो होतू’’ति सङ्केतं कत्वा सङ्केततो पुरे वा पच्छा वा गन्त्वा ‘‘पस्सथ भो, तित्थिया न आगता पराजिता’’ति पक्कमति।</description>
    </item>
    
    <item>
      <title>०५. पाटिदेसनीयकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/05_pATidesanIyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/05_pATidesanIyakaNDaM_bhikkhunIvibhangavaNNanA/</guid>
      <description>५. पाटिदेसनीयकण्डं (भिक्खुनीविभङ्गवण्णना)
पाटिदेसनीयसिक्खापदवण्णना पाटिदेसनीया नाम, खुद्दकानं अनन्तरा।
ये धम्मा अट्ठ आरुळ्हा, सङ्खेपेनेव सङ्गहम्।
तेसं पवत्तते एसा, सङ्खेपेनेव वण्णना॥
१२२८. यानि हि एत्थ पाळियं सप्पितेलादीनि निद्दिट्ठानि, तानियेव विञ्ञापेत्वा भुञ्जन्तिया पाटिदेसनीया। पाळिविनिमुत्तकेसु पन सब्बेसु दुक्कटम्। सेसमेत्थ उत्तानमेव। अट्ठविधम्पि पनेतं पाटिदेसनीयं चतुसमुट्ठानं – कायतो कायवाचतो कायचित्ततो कायवाचाचित्ततो च समुट्ठाति, किरियं नोसञ्ञाविमोक्खं, अचित्तकं, पण्णत्तिवज्जं, कायकम्मं, वचीकम्मं, तिचित्तं, तिवेदनन्ति।
पाटिदेसनीयवण्णना निट्ठिता।
पाटिदेसनीयकण्डं निट्ठितम्।
सेखिया पन उद्दिट्ठा, ये धम्मा पञ्चसत्तति।
तेसं अनन्तरायेव, सत्ताधिकरणव्हया॥
महाविभङ्गे यो वुत्तो, तेसं अत्थविनिच्छयो।</description>
    </item>
    
    <item>
      <title>०६. पाटिदेसनीयकण्डम्</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/06_pATidesanIyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/06_pATidesanIyakaNDam/</guid>
      <description>६. पाटिदेसनीयकण्डम्
१. पठमपाटिदेसनीयसिक्खापदवण्णना पाटिदेसनीया धम्मा, खुद्दकानं अनन्तरा।
ठपिता ये अयं दानि, तेसं भवति वण्णना॥
५५२. पठमपाटिदेसनीये ताव पटिक्कमनकालेति पिण्डाय चरित्वा पटिआगमनकाले। सब्बेव अग्गहेसीति सब्बमेव अग्गहेसि। पवेधेन्तीति कम्पमाना। अपेहीति अपगच्छ।
५५३-५. गारय्हं आवुसोतिआदि पटिदेसेतब्बाकारदस्सनम्। रथिकाति रच्छा। ब्यूहन्ति अनिब्बिज्झित्वा ठिता गतपच्चागतरच्छा। सिङ्घाटकन्ति चतुक्कोणं वा तिकोणं वा मग्गसमोधानट्ठानम्। घरन्ति कुलघरम्। एतेसु यत्थ कत्थचि ठत्वा गण्हन्तस्स गहणे दुक्कटं, अज्झोहारे अज्झोहारगणनाय पाटिदेसनीयम्। हत्थिसालादीसु गण्हन्तस्सापि एसेव नयो। भिक्खुनी रथिकाय ठत्वा देति, भिक्खु सचेपि अन्तरारामादीसु ठत्वा गण्हाति, आपत्तियेव। ‘‘अन्तरघरं पविट्ठाया’’ति हि वचनतो भिक्खुनिया अन्तरघरे ठत्वा ददमानाय वसेनेत्थ आपत्ति वेदितब्बा, भिक्खुस्स ठितट्ठानं पन अप्पमाणम्। तस्मा सचेपि वीथिआदीसु ठितो भिक्खु अन्तरारामादीसु ठत्वा ददमानाय भिक्खुनिया गण्हाति, अनापत्तियेव।</description>
    </item>
    
    <item>
      <title>०७. सेखियकण्डम्</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/07_sekhiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/07_sekhiyakaNDam/</guid>
      <description>७. सेखियकण्डम्
१. परिमण्डलवग्गवण्णना यानि सिक्खितसिक्खेन, सेखियानीति तादिना।
भासितानि अयं दानि, तेसम्पि वण्णनाक्कमो॥
५७६. तत्थ परिमण्डलन्ति समन्ततो मण्डलम्। नाभिमण्डलं जाणुमण्डलन्ति उद्धं नाभिमण्डलं अधो जाणुमण्डलं पटिच्छादेन्तेन जाणुमण्डलस्स हेट्ठा जङ्घट्ठिकतो पट्ठाय अट्ठङ्गुलमत्तं निवासनं ओतारेत्वा निवासेतब्बं, ततो परं ओतारेन्तस्स दुक्कटन्ति वुत्तम्। यथा निसिन्नस्स जाणुमण्डलतो हेट्ठा चतुरङ्गुलमत्तं पटिच्छन्नं होतीति महापच्चरियं वुत्तं; एवं निवासेन्तस्स पन निवासनं पमाणिकं वट्टति। तत्रिदं पमाणं – दीघतो मुट्ठिपञ्चकं, तिरियं अड्ढतेय्यहत्थम्। तादिसस्स पन अलाभे तिरियं द्विहत्थपमाणम्पि वट्टति जाणुमण्डलपटिच्छादनत्थं, नाभिमण्डलं पन चीवरेनापि सक्का पटिच्छादेतुन्ति। तत्थ एकपट्टचीवरं एवं निवत्थम्पि निवत्थट्ठाने न तिट्ठति, दुपट्टं पन तिट्ठति।</description>
    </item>
    
    <item>
      <title>०८. सत्ताधिकरणसमथा</title>
      <link>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/08_sattAdhikaraNasamathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/02_aTThakathA/01_vinayapiTaka/02_pAchittiya-aTThakathA/08_sattAdhikaraNasamathA/</guid>
      <description>८. सत्ताधिकरणसमथा
६५५. अधिकरणसमथेसु – सत्ताति तेसं धम्मानं सङ्ख्यापरिच्छेदो। चतुब्बिधं अधिकरणं समेन्ति वूपसमेन्तीति अधिकरणसमथा। तेसं वित्थारो खन्धके च परिवारे च वुत्तो, तस्सत्थं तत्थेव वण्णयिस्साम। सेसं सब्बत्थ उत्तानमेवाति।
समन्तपासादिकाय विनयसंवण्णनाय
भिक्खुविभङ्गवण्णना निट्ठिता।
अनन्तरायेन यथा, निट्ठिता वण्णना अयम्।
अनन्तरायेन तथा, सन्तिं पप्पोन्तु पाणिनो॥
चिरं तिट्ठतु सद्धम्मो, काले वस्सं चिरं पजम्।
तप्पेतु देवो धम्मेन, राजा रक्खतु मेदनिन्ति॥
महाविभङ्गो निट्ठितो।
॥ नमो तस्स भगवतो अरहतो सम्मासम्बुद्धस्स॥
भिक्खुनीविभङ्गवण्णना</description>
    </item>
    
  </channel>
</rss>