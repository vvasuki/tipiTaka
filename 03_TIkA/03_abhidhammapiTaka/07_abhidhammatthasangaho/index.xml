<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ अभिधम्मत्थसङ्गहो on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/</link>
    <description>Recent content in &#43;०७ अभिधम्मत्थसङ्गहो on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/index.xml" rel="self" type="application/rss+xml" />
    
    
    <item>
      <title>०१. चित्तपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/01_chittaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/01_chittaparichChedavaNNanA/</guid>
      <description>१. चित्तपरिच्छेदवण्णना
भूमिभेदचित्तवण्णना ३. इदानि यस्मा विभागवन्तानं धम्मानं सभावविभावनं विभागेन विना न होति, तस्मा यथाउद्दिट्ठानं अभिधम्मत्थानं उद्देसक्कमेन विभागं दस्सेतुं चित्तं ताव भूमिजातिसम्पयोगादिवसेन विभजित्वा निद्दिसितुमारभन्तो आह ‘‘तत्थ चित्तं तावा’’त्यादि। ताव-सद्दो पठमन्ति एतस्सत्थे। यथाउद्दिट्ठेसु चतूसु अभिधम्मत्थेसु पठमं चित्तं निद्दिसीयतीति अयञ्हेत्थत्थो। चत्तारो विधा पकारा अस्साति चतुब्बिधम्। यस्मा पनेते चतुभुम्मका धम्मा अनुपुब्बपणीता, तस्मा हीनुक्कट्ठुक्कट्ठतरतमानुक्कमेन तेसं निद्देसो कतो। तत्थ कामेतीति कामो, कामतण्हा, सा एत्थ अवचरति आरम्मणकरणवसेनाति कामावचरम्। कामीयतीति वा कामो, एकादसविधो कामभवो, तस्मिं येभुय्येन अवचरतीति कामावचरम्। येभुय्येन चरणस्स हि अधिप्पेतत्ता रूपारूपभवेसु पवत्तस्सापि इमस्स कामावचरभावो उपपन्नो होति। कामभवोयेव वा कामो एत्थ अवचरतीति कामावचरो, तत्थ पवत्तम्पि चित्तं निस्सिते निस्सयवोहारेन कामावचरं ‘‘मञ्चा उक्कुट्ठिं करोन्ती’’त्यादीसु वियाति अलमतिविसारणिया कथाय। होति चेत्थ –</description>
    </item>
    
    <item>
      <title>०१. चित्तपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/01_chittaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/01_chittaparichChedo/</guid>
      <description>॥ नमो तस्स भगवतो अरहतो सम्मासम्बुद्धस्स॥
अभिधम्मत्थसङ्गहो
गन्थारम्भकथा
१. सम्मासम्बुद्धमतुलं , ससद्धम्मगणुत्तमम्।
अभिवादिय भासिस्सं, अभिधम्मत्थसङ्गहं॥
चतुपरमत्थधम्मो २. तत्थ वुत्ताभिधम्मत्था, चतुधा परमत्थतो।
चित्तं चेतसिकं रूपं, निब्बानमिति सब्बथा॥
१. चित्तपरिच्छेदो
भूमिभेदचित्तम् ३. तत्थ चित्तं ताव चतुब्बिधं होति कामावचरं रूपावचरं अरूपावचरं लोकुत्तरञ्चेति।
अकुसलचित्तम् ४. तत्थ कतमं कामावचरं? सोमनस्ससहगतं दिट्ठिगतसम्पयुत्तं असङ्खारिकमेकं, ससङ्खारिकमेकं, सोमनस्ससहगतं दिट्ठिगतविप्पयुत्तं असङ्खारिकमेकं, ससङ्खारिकमेकं , उपेक्खासहगतं दिट्ठिगतसम्पयुत्तं असङ्खारिकमेकं, ससङ्खारिकमेकं, उपेक्खासहगतं दिट्ठिगतविप्पयुत्तं असङ्खारिकमेकं, ससङ्खारिकमेकन्ति इमानि अट्ठपि लोभसहगतचित्तानि नाम।
५. दोमनस्ससहगतं पटिघसम्पयुत्तं असङ्खारिकमेकं, ससङ्खारिकमेकन्ति इमानि द्वेपि पटिघसम्पयुत्तचित्तानि नाम।</description>
    </item>
    
    <item>
      <title>०२. चेतसिकपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/02_chetasikaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/02_chetasikaparichChedavaNNanA/</guid>
      <description>२. चेतसिकपरिच्छेदवण्णना
सम्पयोगलक्खणवण्णना १. एवं ताव चित्तं भूमिजातिसम्पयोगसङ्खारझानारम्मणमग्गभेदेन यथारहं विभजित्वा इदानि चेतसिकविभागस्स अनुप्पत्तत्ता पठमं ताव चतुब्बिधसम्पयोगलक्खणसन्दस्सनवसेन चेतसिकलक्खणं ठपेत्वा, तदनन्तरं अञ्ञसमानअकुसलसोभनवसेन तीहि रासीहि चेतसिकधम्मे उद्दिसित्वा, तेसं सोळसहाकारेहि सम्पयोगं, तेत्तिंसविधेन सङ्गहञ्च दस्सेतुं ‘‘एकुप्पादनिरोधा चा’’त्यादि आरद्धम्। चित्तेन सह एकतो उप्पादो च निरोधो च येसं ते एकुप्पादनिरोधा। एकं आलम्बणञ्च वत्थु च येसं ते एकालम्बणवत्थुका। एवं चतूहि लक्खणेहि चेतोयुत्ता चित्तेन सम्पयुत्ता द्विपञ्ञास लक्खणा धारणतो धम्मा नियतयोगिनो, अनियतयोगिनो च चेतसिका मता।
तत्थ यदि एकुप्पादमत्तेनेव चेतोयुत्ताति अधिप्पेता, तदा चित्तेन सह उप्पज्जमानानं रूपधम्मानम्पि चेतोयुत्तता आपज्जेय्याति एकनिरोधग्गहणम्। एवम्पि चित्तानुपरिवत्तिनो विञ्ञत्तिद्वयस्स पसङ्गो नसक्का निवारेतुं, तथा ‘‘एकतो उप्पादो वा निरोधो वा एतेसन्ति एकुप्पादनिरोधा’’ति परिकप्पेन्तस्स पुरेतरमुप्पज्जित्वा चित्तस्स भङ्गक्खणे निरुज्झमानानम्पि रूपधम्मानन्ति एकालम्बणग्गहणम्। ये एवं तिविधलक्खणा, ते नियमतो एकवत्थुयेवातिदस्सनत्थं एकवत्थुकग्गहणन्ति अलमतिप्पपञ्चेन।</description>
    </item>
    
    <item>
      <title>०२. चेतसिकपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/02_chetasikaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/02_chetasikaparichChedo/</guid>
      <description>२. चेतसिकपरिच्छेदो
सम्पयोगलक्खणम् १. एकुप्पादनिरोधा च, एकालम्बणवत्थुका।
चेतोयुत्ता द्विपञ्ञास, धम्मा चेतसिका मता॥
अञ्ञसमानचेतसिकम् २. कथं? फस्सो वेदना सञ्ञा चेतना एकग्गता जीवितिन्द्रियं मनसिकारो चेति सत्तिमे चेतसिका सब्बचित्तसाधारणा नाम।
३. वितक्को विचारो अधिमोक्खो वीरियं पीति छन्दो चाति छ इमे चेतसिका पकिण्णका नाम।
४. एवमेते तेरस चेतसिका अञ्ञसमानाति वेदितब्बा।
अकुसलचेतसिकम् ५. मोहो अहिरिकं अनोत्तप्पं उद्धच्चं लोभो दिट्ठि मानो दोसो इस्सा मच्छरियं कुक्कुच्चं थिनं मिद्धं विचिकिच्छा चेति चुद्दसिमे चेतसिका अकुसला नाम।
सोभनचेतसिकम् ६. सद्धा सति हिरी ओत्तप्पं अलोभो अदोसो तत्रमज्झत्तता कायपस्सद्धि चित्तपस्सद्धि कायलहुता चित्तलहुता कायमुदुता चित्तमुदुता कायकम्मञ्ञता चित्तकम्मञ्ञता कायपागुञ्ञता चित्तपागुञ्ञता कायुजुकता चित्तुजुकता चेति एकूनवीसतिमे चेतसिका सोभनसाधारणा नाम।</description>
    </item>
    
    <item>
      <title>०३. पकिण्णकपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/03_pakiNNakaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/03_pakiNNakaparichChedavaNNanA/</guid>
      <description>३. पकिण्णकपरिच्छेदवण्णना
१. इदानि यथावुत्तानं चित्तचेतसिकानं वेदनादिविभागतो, तंतंवेदनादिभेदभिन्नचित्तुप्पादविभागतो च पकिण्णकसङ्गहं दस्सेतुं ‘‘सम्पयुत्ता यथायोग’’न्त्यादि आरद्धम्। यथायोगं सम्पयुत्ता चित्तचेतसिका धम्मा सभावतो अत्तनो अत्तनो सभाववसेन एकूननवुतिविधम्पि चित्तं आरम्मणविजाननसभावसामञ्ञेन एकविधं, सब्बचित्तसाधारणो फस्सो फुसनसभावेन एकविधोत्यादिना तेपञ्ञास होन्ति।
२. इदानि तेसं धम्मानं यथारहं वेदना…पे॰… वत्थुतो सङ्गहो नाम वेदनासङ्गहादिनामको पकिण्णकसङ्गहो चित्तुप्पादवसेनेव तंतंवेदनादिभेदभिन्नचित्तुप्पादानं वसेनेव न कत्थचि तंविरहेन नीयते उपनीयते, आहरीयतीत्यत्थो।
वेदनासङ्गहवण्णना ३. तत्थाति तेसु छसु सङ्गहेसु। सुखादिवेदनानं, तंसहगतचित्तुप्पादानञ्च विभागवसेन सङ्गहो वेदनासङ्गहो। दुक्खतो, सुखतो च अञ्ञा अदुक्खमसुखा म-कारागमवसेन। ननु च ‘‘द्वेमा, भिक्खवे, वेदना सुखा दुक्खा’’ति (सं॰ नि॰ ४.</description>
    </item>
    
    <item>
      <title>०३. पकिण्णकपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/03_pakiNNakaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/03_pakiNNakaparichChedo/</guid>
      <description>३. पकिण्णकपरिच्छेदो
१. सम्पयुत्ता यथायोगं, तेपञ्ञास सभावतो।
चित्तचेतसिका धम्मा, तेसं दानि यथारहं॥
२. वेदनाहेतुतो किच्चद्वारालम्बणवत्थुतो।
चित्तुप्पादवसेनेव, सङ्गहो नाम नीयते॥
वेदनासङ्गहो ३. तत्थ वेदनासङ्गहे ताव तिविधा वेदना सुखं दुक्खं अदुक्खमसुखा चेति, सुखं दुक्खं सोमनस्सं दोमनस्सं उपेक्खाति च भेदेन पन पञ्चधा होति।
४. तत्थ सुखसहगतं कुसलविपाकं कायविञ्ञाणमेकमेव, तथा दुक्खसहगतं अकुसलविपाकम्।
५. सोमनस्ससहगतचित्तानि पन लोभमूलानि चत्तारि, द्वादस कामावचरसोभनानि, सुखसन्तीरणहसनानि च द्वेति अट्ठारस कामावचरसोमनस्ससहगतचित्तानि चेव पठमदुतियततियचतुत्थज्झानसङ्खातानि चतुचत्तालीस महग्गतलोकुत्तरचित्तानि चेति द्वासट्ठिविधानि भवन्ति।
६. दोमनस्ससहगतचित्तानि पन द्वे पटिघसम्पयुत्तचित्तानेव।</description>
    </item>
    
    <item>
      <title>०४. वीथिपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/04_vIthiparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/04_vIthiparichChedavaNNanA/</guid>
      <description>४. वीथिपरिच्छेदवण्णना
१. इच्चेवं यथावुत्तनयेन चित्तुप्पादानं चतुन्नं खन्धानं उत्तरं वेदनासङ्गहादिविभागतो उत्तमं पभेदसङ्गहं कत्वा पुन कामावचरादीनं तिण्णं भूमीनं, द्विहेतुकादिपुग्गलानञ्च भेदेन लक्खितं ‘‘इदं एत्तकेहि परं, इमस्स अनन्तरं एत्तकानि चित्तानी’’ति एवं पुब्बापरचित्तेहि नियामितं पटिसन्धिपवत्तीसु चित्तुप्पादानं पवत्तिसङ्गहं नाम तन्नामकं सङ्गहं यथासम्भवतो समासेन पवक्खामीति योजना।
२. वत्थुद्वारारम्मणसङ्गहा हेट्ठा कथितापि परिपुण्णं कत्वा पवत्तिसङ्गहं दस्सेतुं पुन निक्खित्ता।
३. विसयानं द्वारेसु, विसयेसु च चित्तानं पवत्ति विसयप्पवत्ति।
४. तत्थाति तेसु छसु छक्केसु।
वीथिछक्कवण्णना ६. ‘‘चक्खुद्वारे पवत्ता वीथि चित्तपरम्परा चक्खुद्वारवीथी’’त्यादिना द्वारवसेन, ‘‘चक्खुविञ्ञाणसम्बन्धिनी वीथि तेन सह एकारम्मणएकद्वारिकताय सहचरणभावतो चक्खुविञ्ञाणवीथी’’त्यादिना विञ्ञाणवसेन वा वीथीनं नाम योजना कातब्बाति दस्सेतुं ‘‘चक्खुद्वारवीथी’’त्यादि वुत्तम्।</description>
    </item>
    
    <item>
      <title>०४. वीथिपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/04_vIthiparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/04_vIthiparichChedo/</guid>
      <description>४. वीथिपरिच्छेदो
१. चित्तुप्पादानमिच्चेवं, कत्वासङ्गहमुत्तरम्।
भूमिपुग्गलभेदेन, पुब्बापरनियामितं॥
पवत्तिसङ्गहं नाम, पटिसन्धिपवत्तियम्।
पवक्खामि समासेन, यथासम्भवतो कथं॥
२.. वीथिमुत्तानं पन कम्मकम्मनिमित्तगतिनिमित्तवसेन तिविधा होति विसयप्पवत्ति।
४. तत्थ वत्थुद्वारारम्मणानि पुब्बे वुत्तनयानेव।
विञ्ञाणछक्कम् ५. चक्खुविञ्ञाणं सोतविञ्ञाणं घानविञ्ञाणं जिव्हाविञ्ञाणं कायविञ्ञाणं मनोविञ्ञाणञ्चेति छ विञ्ञाणानि।
वीथिछक्कम् ६. छ वीथियो पन चक्खुद्वारवीथि सोतद्वारवीथि घानद्वारवीथि जिव्हाद्वारवीथि कायद्वारवीथि मनोद्वारवीथि चेति द्वारवसेन वा, चक्खुविञ्ञाणवीथि सोतविञ्ञाणवीथि घानविञ्ञाणवीथि जिव्हाविञ्ञाणवीथि कायविञ्ञाणवीथि मनोविञ्ञाणवीथि चेति विञ्ञाणवसेन वा द्वारप्पवत्ता चित्तप्पवत्तियो योजेतब्बा।
वीथिभेदो ७. अतिमहन्तं महन्तं परित्तं अतिपरित्तञ्चेति पञ्चद्वारे मनोद्वारे पन विभूतमविभूतञ्चेति छधा विसयप्पवत्ति वेदितब्बा।</description>
    </item>
    
    <item>
      <title>०५. वीथिमुत्तपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/05_vIthimuttaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/05_vIthimuttaparichChedavaNNanA/</guid>
      <description>५. वीथिमुत्तपरिच्छेदवण्णना
१. एत्तावता वीथिसङ्गहं दस्सेत्वा इदानि वीथिमुत्तसङ्गहं दस्सेतुमारभन्तो आह ‘‘वीथिचित्तवसेनेव’’न्त्यादि। एवं यथावुत्तनयेन वीथिचित्तवसेन पवत्तियं पटिसन्धितो अपरभागे चुतिपरियोसानं पवत्तिसङ्गहो नाम सङ्गहो उदीरितो, इदानि तदनन्तरं सन्धियं पटिसन्धिकाले, तदासन्नताय तंगहणेनेव गहितचुतिकाले च पवत्तिसङ्गहो वुच्चतीति योजना।
भूमिचतुक्कवण्णना ३. पुञ्ञसम्मता अया येभुय्येन अपगतोति अपायो, सोयेव भूमि भवन्ति एत्थ सत्ताति अपायभूमि। अनेकविधसम्पत्तिअधिट्ठानताय सोभना गन्तब्बतो उपपज्जितब्बतो गतीति सुगति, कामतण्हासहचरिता सुगति कामसुगति, सायेव भूमीति कामसुगतिभूमि। एवं सेसेसुपि।
४. अयतो सुखतो निग्गतोति निरयो। तिरो अञ्चिताति तिरच्छाना, तेसं योनि तिरच्छानयोनि। यवन्ति ताय सत्ता अमिस्सितापि समानजातिताय मिस्सिता विय होन्तीति योनि। सा पन अत्थतो खन्धानं पवत्तिविसेसो। पकट्ठेन सुखतो इता गताति पेता, निज्झामतण्हिकादिभेदानं पेतानं विसयो पेत्तिविसयो । एत्थ पन तिरच्छानयोनिपेत्तिविसयग्गहणेन खन्धानंयेव गहणं तेसं तादिसस्स परिच्छिन्नोकासस्स अभावतो। यत्थ वा ते अरञ्ञपब्बतपादादिके निबद्धवासं वसन्ति, तादिसस्स ठानस्स वसेन ओकासोपि गहेतब्बो। न सुरन्ति इस्सरियकीळादीहि न दिब्बन्तीति असुरा, पेतासुरा। इतरे पन न सुरा सुरप्पटिपक्खाति असुरा, इध च पेतासुरानमेव गहणं इतरेसं तावतिंसेसु गहणस्स इच्छितत्ता। तथा हि वुत्तं आचरियेन –</description>
    </item>
    
    <item>
      <title>०५. वीथिमुत्तपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/05_vIthimuttaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/05_vIthimuttaparichChedo/</guid>
      <description>५. वीथिमुत्तपरिच्छेदो
१. वीथिचित्तवसेनेवं, पवत्तियमुदीरितो।
पवत्तिसङ्गहो नाम, सन्धियं दानि वुच्चति॥
२. चतस्सो भूमियो, चतुब्बिधा पटिसन्धि, चत्तारि कम्मानि, चतुधा मरणुप्पत्ति चेति वीथिमुत्तसङ्गहे चत्तारि चतुक्कानि वेदितब्बानि।
भूमिचतुक्कम् ३. तत्थ अपायभूमि कामसुगतिभूमि रूपावचरभूमि अरूपावचरभूमि चेति चतस्सो भूमियो नाम।
४. तासु निरयो तिरच्छानयोनि पेत्तिविसयो असुरकायो चेति अपायभूमि चतुब्बिधा होति।
५. मनुस्सा चातुमहाराजिका तावतिंसा यामा तुसिता निम्मानरति परनिम्मितवसवत्ती चेति कामसुगतिभूमि सत्तविधा होति।
६. सा पनायमेकादसविधापि कामावचरभूमिच्चेव सङ्खं गच्छति।
७. ब्रह्मपारिसज्जा ब्रह्मपुरोहिता महाब्रह्मा चेति पठमज्झानभूमि।
८. परित्ताभा अप्पमाणाभा आभस्सरा चेति दुतियज्झानभूमि।</description>
    </item>
    
    <item>
      <title>०६. रूपपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/06_rUpaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/06_rUpaparichChedavaNNanA/</guid>
      <description>६. रूपपरिच्छेदवण्णना
१. एवं ताव चित्तचेतसिकवसेन दुविधं अभिधम्मत्थं दस्सेत्वा इदानि रूपं, तदनन्तरञ्च निब्बानं दस्सेतुमारभन्तो आह ‘‘एत्तावता’’त्यादि। सप्पभेदप्पवत्तिका उद्देसनिद्देसपटिनिद्देसवसेन तीहि परिच्छेदेहि वुत्तप्पभेदवन्तो, पवत्तिपटिसन्धिवसेन द्वीहि परिच्छेदेहि वुत्तप्पवत्तिवन्तो च चित्तचेतसिका धम्मा एत्तावता पञ्चहि परिच्छेदेहि विभत्ता हि यस्मा, इदानि यथानुप्पत्तं रूपं पवुच्चतीति योजना।
२. इदानि यथापटिञ्ञातरूपविभागत्थं मातिकं ठपेतुं ‘‘समुद्देसा’’त्यादि वुत्तम्। सङ्खेपतो उद्दिसनं समुद्देसो। एकविधादिवसेन विभजनं विभागो, समुट्ठाति एतस्मा फलन्ति समुट्ठानं, कम्मादयो रूपजनकपच्चया। चक्खुदसकादयो कलापा। पवत्तिक्कमतो चेति भवकालसत्तभेदेन रूपानं उप्पत्तिक्कमतो।
रूपसमुद्देसवण्णना ३. उपादिन्नानुपादिन्नसन्तानेसु ससम्भारधातुवसेन महन्ता हुत्वा भूता पातुभूताति महाभूता (ध॰ स॰ अट्ठ॰ ५८४)। अथवा अनेकविधअब्भुतविसेसदस्सनेन, अनेकाभूतदस्सनेन वा महन्तानि अब्भुतानि, अभूतानि वा एतेसूति महाभूता, मायाकारादयो। तेहि समाना सयं अनीलादिसभावानेव नीलादिउपादायरूपदस्सनादितोति महाभूता। मनापवण्णसण्ठानादीहि वा सत्तानं वञ्चिका यक्खिनिआदयो विय मनापइत्थिपुरिसरूपदस्सनादिना सत्तानं वञ्चकत्ता महन्तानि अभूतानि एतेसूति महाभूता। वुत्तम्पि हेतं –</description>
    </item>
    
    <item>
      <title>०६. रूपपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/06_rUpaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/06_rUpaparichChedo/</guid>
      <description>६. रूपपरिच्छेदो
१. एत्तावता विभत्ता हि, सप्पभेदप्पवत्तिका।
चित्तचेतसिका धम्मा, रूपं दानि पवुच्चति॥
२. समुद्देसा विभागा च, समुट्ठाना कलापतो।
पवत्तिक्कमतो चेति, पञ्चधा तत्थ सङ्गहो॥
रूपसमुद्देसो ३. चत्तारि महाभूतानि, चतुन्नञ्च महाभूतानं उपादायरूपन्ति दुविधम्पेतं रूपं एकादसविधेन सङ्गहं गच्छति।
४. कथं? पथवीधातु आपोधातु तेजोधातु वायोधातु भूतरूपं नाम।
५. चक्खु सोतं घानं जिव्हा कायो पसादरूपं नाम।
६. रूपं सद्दो गन्धो रसो आपोधातुविवज्जितं भूतत्तयसङ्खातं फोट्ठब्बं गोचररूपं नाम।
७. इत्थत्तं पुरिसत्तं भावरूपं नाम।
८. हदयवत्थु हदयरूपं नाम।</description>
    </item>
    
    <item>
      <title>०७. समुच्चयपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/07_samuchchayaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/07_samuchchayaparichChedavaNNanA/</guid>
      <description>७. समुच्चयपरिच्छेदवण्णना
१. सलक्खणा चिन्तनादिसलक्खणा चित्तचेतसिकनिप्फन्नरूपनिब्बानवसेन द्वासत्ततिपभेदा वत्थुधम्मा सभावधम्मा वुत्ता, इदानि तेसं यथायोगं सभावधम्मानं एकेकसमुच्चयवसेन योगानुरूपतो अकुसलसङ्गहादिभेदं समुच्चयं रासिं पवक्खामीति योजना।
२. अकुसलानमेव सभागधम्मवसेन सङ्गहो अकुसलसङ्गहो। कुसलादिवसेन मिस्सकानं सङ्गहो मिस्सकसङ्गहो, सच्चाभिसम्बोधिसङ्खातस्स अरियमग्गस्स पक्खे भवानं बोधिपक्खियानं धम्मानं सतिपट्ठानादिभेदानं सभागवत्थुवसेन सङ्गहो बोधिपक्खियसङ्गहो। खन्धादिवसेन सब्बेसं सङ्गहो सब्बसङ्गहो।
अकुसलसङ्गहवण्णना ३. पुब्बकोटिया अपञ्ञायनतो चिरपारिवासियट्ठेन, वणतो वा विस्सन्दमानयूसा विय चक्खादितो विसयेसु विस्सन्दनतो आसवा। अथ वा भवतो आभवग्गं धम्मतो आगोत्रभुं सवन्ति पवत्तन्तीति आसवा। अवधिअत्थो चेत्थ आ-कारो, अवधि च मरियादाभिविधिवसेन दुविधो। तत्थ ‘‘आपाटलिपुत्तं वुट्ठो देवो’’त्यादीसु विय किरियं बहि कत्वा पवत्तो मरियादो। ‘‘आभवग्गं सद्दो अब्भुग्गतो’’त्यादीसु विय किरियं ब्यापेत्वा पवत्तो अभिविधि। इध पन अभिविधिम्हि दट्ठब्बो। तथा हेते निब्बत्तिट्ठानभूते च भवग्गे, गोत्रभुम्हि च आरम्मणभूते पवत्तन्ति। विज्जमानेसु च अञ्ञेसु आभवग्गं, आगोत्रभुञ्च सवन्तेसु मानादीसु अत्तत्तनियग्गहणवसेन अभिब्यापनतो मदकरणट्ठेन आसवसदिसताय च एतेयेव आसवभावेन निरुळ्हाति दट्ठब्बम्। कामोयेव आसवो कामासवो, कामरागो। रूपारूपभवेसु छन्दरागो भवासवो। झाननिकन्तिसस्सतदिट्ठिसहगतो च रागो एत्थेव सङ्गय्हति। तत्थ पठमो उपपत्तिभवेसु रागो, दुतियो कम्मभवे, ततियो भवदिट्ठिसहगतो। द्वासट्ठिविधा दिट्ठि दिट्ठासवो। दुक्खादीसु चतूसु सच्चेसु, पुब्बन्ते, अपरन्ते, पुब्बापरन्ते, पटिच्चसमुप्पादेसु चाति अट्ठसु ठानेसु अञ्ञाणं अविज्जासवो।</description>
    </item>
    
    <item>
      <title>०७. समुच्चयपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/07_samuchchayaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/07_samuchchayaparichChedo/</guid>
      <description>७. समुच्चयपरिच्छेदो
१. द्वासत्ततिविधा वुत्ता, वत्थुधम्मा सलक्खणा।
तेसं दानि यथायोगं, पवक्खामि समुच्चयं॥
२. अकुसलसङ्गहो मिस्सकसङ्गहो बोधिपक्खियसङ्गहो सब्बसङ्गहो चेति समुच्चयसङ्गहो चतुब्बिधो वेदितब्बो।
अकुसलसङ्गहो ३. कथं? अकुसलसङ्गहे ताव चत्तारो आसवा – कामासवो भवासवो दिट्ठासवो अविज्जासवो।
४. चत्तारो ओघा – कामोघो भवोघो दिट्ठोघो अविज्जोघो।
५. चत्तारो योगा – कामयोगो भवयोगो दिट्ठियोगो अविज्जायोगो।
६. चत्तारो गन्था – अभिज्झाकायगन्थो, ब्यापादो कायगन्थो, सीलब्बतपरामासो कायगन्थो, इदंसच्चाभिनिवेसो कायगन्थो।
७. चत्तारो उपादाना – कामुपादानं दिट्ठुपादानं सीलब्बतुपादानं अत्तवादुपादानम्।
८. छ नीवरणानि – कामच्छन्दनीवरणं ब्यापादनीवरणं थिनमिद्धनीवरणं उद्धच्चकुक्कुच्चनीवरणं विचिकिच्छानीवरणं अविज्जानीवरणम्।</description>
    </item>
    
    <item>
      <title>०८. पच्चयपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/08_pachchayaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/08_pachchayaparichChedavaNNanA/</guid>
      <description>८. पच्चयपरिच्छेदवण्णना
१. इदानि यथावुत्तनामरूपधम्मानं पटिच्चसमुप्पादपट्ठाननयवसेन पच्चये दस्सेतुं ‘‘येस’’न्त्यादि आरद्धम्। येसं पच्चयेहि सङ्खतत्ता सङ्खतानं पच्चयुप्पन्नधम्मानं ये पच्चयधम्मा यथा येनाकारेन पच्चया ठितिया, उप्पत्तिया च उपकारका, तं विभागं तेसं पच्चयुप्पन्नानं, तेसं पच्चयानं, तस्स च पच्चयाकारस्स पभेदं इह इमस्मिं समुच्चयसङ्गहानन्तरे ठाने यथारहं तंतंपच्चयुप्पन्नधम्मे सति तंतंपच्चयानं तंतंपच्चयभावाकारानुरूपं इदानि पवक्खामीति योजना।
२. तत्थ पच्चयसामग्गिं पटिच्च समं गन्त्वा फलानं उप्पादो एतस्माति पटिच्चसमुप्पादो, पच्चयाकारो। नानप्पकारानि ठानानि पच्चया एत्थात्यादिना पट्ठानं, अनन्तनयसमन्तपट्ठानमहापकरणं, तत्थ देसितनयो पट्ठाननयो।
३. तत्थाति तेसु द्वीसु नयेसु। तस्स पच्चयधम्मस्स भावेन भवनसीलस्स भावो तब्भावभावीभावो, सोयेव आकारमत्तं, तेन उपलक्खितो तब्भावभावीभावाकारमत्तोपलक्खितो। एतेनेव तदभावाभावाकारमत्तोपलक्खिततापि अत्थतो दस्सिता होति। अन्वयब्यतिरेकवसेन हि पच्चयलक्खणं दस्सेतब्बम्। तेनाह भगवा – ‘‘इमस्मिं सति इदं होति, इमस्सुप्पादा इदमुप्पज्जति। इमस्मिं असति इदं न होति, इमस्स निरोधा इदं निरुज्झती’’ति (म॰ नि॰ १.</description>
    </item>
    
    <item>
      <title>०८. पच्चयपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/08_pachchayaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/08_pachchayaparichChedo/</guid>
      <description>८. पच्चयपरिच्छेदो
१. येसं सङ्खतधम्मानं, ये धम्मा पच्चया यथा।
तं विभागमिहेदानि, पवक्खामि यथारहं॥
२. पटिच्चसमुप्पादनयो पट्ठाननयो चेति पच्चयसङ्गहो दुविधो वेदितब्बो।
३. तत्थ तब्भावभावीभावाकारमत्तोपलक्खितो पटिच्चसमुप्पादनयो, पट्ठाननयो पन आहच्चपच्चयट्ठितिमारब्भ पवुच्चति, उभयं पन वोमिस्सेत्वा पपञ्चेन्ति आचरिया।
पटिच्चसमुप्पादनयो ४. तत्थ अविज्जापच्चया सङ्खारा, सङ्खारपच्चया विञ्ञाणं, विञ्ञाणपच्चया नामरूपं, नामरूपपच्चया सळायतनं, सळायतनपच्चया फस्सो, फस्सपच्चया वेदना, वेदनापच्चया तण्हा, तण्हापच्चया उपादानं, उपादानपच्चया भवो , भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा सम्भवन्ति। एवमेतस्स केवलस्स दुक्खक्खन्धस्स समुदयो होतीति अयमेत्थ पटिच्चसमुप्पादनयो।
५. तत्थ तयो अद्धा द्वादसङ्गानि वीसताकारा तिसन्धि चतुसङ्खेपा तीणि वट्टानि द्वे मूलानि च वेदितब्बानि।</description>
    </item>
    
    <item>
      <title>०९. कम्मट्ठानपरिच्छेदवण्णना</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/09_kammaTThAnaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/09_kammaTThAnaparichChedavaNNanA/</guid>
      <description>९. कम्मट्ठानपरिच्छेदवण्णना
१. इतो पच्चयनिद्देसतो परं नीवरणानं समनट्ठेन समथसङ्खातानं, अनिच्चादिविविधाकारतो दस्सनट्ठेन विपस्सनासङ्खातानञ्च द्विन्नं भावनानं दुविधम्पि कम्मट्ठानं दुविधभावनाकम्मस्स पवत्तिट्ठानताय कम्मट्ठानभूतमारम्मणं उत्तरुत्तरयोगकम्मस्स पदट्ठानताय कम्मट्ठानभूतं भावनावीथिञ्च यथाक्कमं समथविपस्सनानुक्कमेन पवक्खामीति योजना।
समथकम्मट्ठानम्
चरितभेदवण्णना ३. रागो व चरिता पकतीति रागचरिता। एवं दोसचरितादयोपि। चरितसङ्गहोति मूलचरितवसेन पुग्गलसङ्गहो, संसग्गवसेन पन तेसट्ठि चरिता होन्ति। वुत्तञ्हि –
‘‘रागादिके तिके सत्त, सत्त सद्धादिके तिके।
एकद्वितिकमूलम्हि, मिस्सतो सत्तसत्तक’’न्ति॥
एत्थ हि रागचरिता दोसचरिता मोहचरिता रागदोसचरिता रागमोहचरिता दोसमोहचरिता रागदोसमोहचरिताति एवं रागादिके तिके सत्तकमेकम्। तथा सद्धाचरिता बुद्धिचरिता वितक्कचरिता सद्धाबुद्धिचरिता सद्धाबुद्धिवितक्कचरिता बुद्धिवितक्कचरिता सद्धाबुद्धिवितक्कचरिताति सद्धादिकेपि तिके एकन्ति एवं द्वे तिके अमिस्सेत्वा चुद्दस चरिता होन्ति। रागादितिके पन एकद्वितिकमूलवसेन सद्धादितिकेन सह योजिते रागसद्धाचरिता रागबुद्धिचरिता रागवितक्कचरिता रागसद्धाबुद्धिचरिता रागसद्धावितक्कचरिता रागबुद्धिवितक्कचरिता रागसद्धाबुद्धिवितक्कचरिताति रागमूलनये एकं सत्तकं, तथा ‘‘दोससद्धाचरिता दोसबुद्धिचरिता दोसवितक्कचरिता’’त्यादिना दोसमूलनयेपि एकं, ‘‘मोहसद्धाचरिता’’त्यादिना मोहमूलनयेपि एकन्ति एवं एकमूलनये सत्तकत्तयं होति। यथा चेत्थ, एवं द्विमूलकनयेपि ‘‘रागदोससद्धाचरिता रागदोसबुद्धिचरिता रागदोसवितक्कचरिता’’त्यादिना सत्तकत्तयम्। तिमूलकनये पन ‘‘रागदोसमोहसद्धाचरिता’’त्यादिना एकं सत्तकन्ति एवं मिस्सतो सत्तसत्तकवसेन एकूनपञ्ञास चरिता होन्ति। इति इमा एकूनपञ्ञास, पुरिमा च चुद्दसाति तेसट्ठि चरिता दट्ठब्बा। केचि पन दिट्ठिया सद्धिं ‘‘चतुसट्ठी’’ति वण्णेन्ति।</description>
    </item>
    
    <item>
      <title>०९. कम्मट्ठानपरिच्छेदो</title>
      <link>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/09_kammaTThAnaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/07_abhidhammatthasangaho/09_kammaTThAnaparichChedo/</guid>
      <description>९. कम्मट्ठानपरिच्छेदो
१. समथविपस्सनानं, भावनानमितो परम्।
कम्मट्ठानं पवक्खामि, दुविधम्पि यथाक्कमं॥
समथकम्मट्ठानम् २. तत्थ समथसङ्गहे ताव दस कसिणानि, दस असुभा, दस अनुस्सतियो, चतस्सो अप्पमञ्ञायो, एका सञ्ञा, एकं ववत्थानं, चत्तारो आरुप्पा चेति सत्तविधेन समथकम्मट्ठानसङ्गहो।
चरितभेदो ३. रागचरिता दोसचरिता मोहचरिता सद्धाचरिता बुद्धिचरिता वितक्कचरिता चेति छब्बिधेन चरितसङ्गहो।
भावनाभेदो ४. परिकम्मभावना उपचारभावना अप्पनाभावना चेति तिस्सो भावना।
निमित्तभेदो ५. परिकम्मनिमित्तं उग्गहनिमित्तं पटिभागनिमित्तञ्चेति तीणि निमित्तानि च वेदितब्बानि।
६. कथं? पथवीकसिणं आपोकसिणं तेजोकसिणं वायोकसिणं नीलकसिणं पीतकसिणं लोहितकसिणं ओदातकसिणं आकासकसिणं आलोककसिणञ्चेति इमानि दस कसिणानि नाम।</description>
    </item>
    
  </channel>
</rss>