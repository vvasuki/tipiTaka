<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ पञ्चपकरण-अनुटीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/</link>
    <description>Recent content in &#43;०५ पञ्चपकरण-अनुटीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/index.xml" rel="self" type="application/rss+xml" />
    
    
    <item>
      <title>० पञ्चपकरण-अनुटीका</title>
      <link>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/0_panchapakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/0_panchapakaraNa-anuTIkA/</guid>
      <description>॥ नमो तस्स भगवतो अरहतो सम्मासम्बुद्धस्स॥
अभिधम्मपिटके
पञ्चपकरण-अनुटीका</description>
    </item>
    
    <item>
      <title>१ धातुकथापकरण-अनुटीका</title>
      <link>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/1_dhAtukathApakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/1_dhAtukathApakaraNa-anuTIkA/</guid>
      <description>धातुकथापकरण-अनुटीका
गन्थारम्भवण्णना धातुकथापकरणदेसनाय देसदेसकपरिसापदेसा वुत्तप्पकारा एवाति कालापदेसं दस्सेन्तो ‘‘धातुकथापकरणं देसेन्तो’’तिआदिमाह। ‘‘तस्सेव अनन्तरं अदेसयी’’ति हि इमिना विभङ्गानन्तरं धातुकथा देसिताति तस्सा देसनाकालो अपदिट्ठो होति। ये पन ‘‘विभङ्गानन्तरं कथावत्थुपकरणं देसित’’न्ति वदन्ति, तेसं वादं पटिक्खिपन्तो ‘‘विभङ्गानन्तरं…पे॰… दस्सेतु’’न्ति आह।
‘‘कामा ते पठमा सेना’’तिआदिवचनतो (सु॰ नि॰ ४३८; महानि॰ २८; चूळनि॰ नन्दमाणवपुच्छानिद्देस ४७) किलेसविद्धंसनम्पि देवपुत्तमारस्स बलविधमनन्ति सक्का वत्तुं, ‘‘अप्पवत्तिकरणवसेन किलेसाभिसङ्खारमारान’’न्ति पन वुच्चमानत्ता खन्तिबलसद्धाबलादिआनुभावेन उस्साहपरिसाबलभञ्जनमेव देवपुत्तमारस्स बलविद्धंसनं दट्ठब्बम्। विसयातिक्कमनं कामधातुसमतिक्कमो। समुदयप्पहानपरिञ्ञावसेनाति पहानाभिसमयपरिञ्ञाभिसमयानं वसेन। ननु चेतं पञ्चन्नं मारानं भञ्जनं सावकेसुपि लब्भतेवाति चोदनं मनसि कत्वा आह ‘‘परूपनिस्सयरहित’’न्तिआदि। वीरस्स भावो वीरियन्ति कत्वा वुत्तं ‘‘महावीरियोति महावीरो’’ति। महावीरियता च परिपुण्णवीरियपारमिताय चतुरङ्गसमन्नागतवीरियाधिट्ठानेन अनञ्ञसाधारणचतुब्बिधसम्मप्पधानसम्पत्तिया च वेदितब्बा। ततो एव हिस्स वीरियाहानिसिद्धिपीति।</description>
    </item>
    
    <item>
      <title>२ पुग्गलपञ्ञत्तिपकरण-अनुटीका</title>
      <link>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/2_puggalapa~n~nattipakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/2_puggalapa~n~nattipakaraNa-anuTIkA/</guid>
      <description>पुग्गलपञ्ञत्तिपकरण-अनुटीका
१. मातिकावण्णना १. ‘‘धातुकथं देसयित्वा अनन्तरं तस्स आह पुग्गलपञ्ञत्ति’’न्ति वुत्ते तत्थ कारणं समुदागमतो पट्ठाय विभावेन्तो ‘‘धम्मसङ्गहे’’तिआदिमाह। तत्थ यदिपि धम्मसङ्गहे फस्सादीनं पथवीआदीनञ्च धम्मानं नानानयविचित्तो अनुपदविभागोपि कतो, न सङ्गहो एव, सो पन तेसं कुसलत्तिकादिहेतुदुकादितिकदुकेहि सङ्गहसन्दस्सनत्थोति वुत्तं ‘‘धम्मसङ्गहे तिकदुकादिवसेन सङ्गहितानं धम्मान’’न्ति। तेनेव हि तं पकरणं ‘‘धम्मसङ्गहो’’ति समञ्ञं लभि। कामञ्च धम्मसङ्गहेपि ‘‘तस्मिं खो पन समये चत्तारो खन्धा होन्ती’’तिआदिना (ध॰ स॰ ५८) खन्धादिविभागो दस्सितो, सो पन न तथा सातिसयो, यथा विभङ्गपकरणेति सातिसयं तं गहेत्वा आह ‘‘विभङ्गे खन्धादिविभागं दस्सेत्वा’’ति, यतो तं ‘‘विभङ्गो’’त्वेव पञ्ञायित्थ। धातुकथायाति आधारे भुम्मं, तथा ‘‘धम्मसङ्गहे विभङ्गे’’ति एत्थापि। आधारो हि सङ्गहणविभजनप्पभेदवचनसङ्खातानं अवयवकिरियानं तंसमुदायभूतानि पकरणानि यथा ‘‘रुक्खे साखा’’ति। करणवचनं वा एतं, धातुकथाय करणभूतायाति अत्थो।</description>
    </item>
    
    <item>
      <title>३ कथावत्थुपकरण-अनुटीका</title>
      <link>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/3_kathAvatthupakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/3_kathAvatthupakaraNa-anuTIkA/</guid>
      <description>कथावत्थुपकरण-अनुटीका
गन्थारम्भवण्णना समुदाये एकदेसा अन्तोगधाति समुदायो तेसं अधिट्ठानभावेन वुत्तो यथा ‘‘रुक्खे साखा’’ति दस्सेति ‘‘कथासमुदायस्सा’’तिआदिना। तत्थ कथानन्ति तिस्सो कथा वादो जप्पो वितण्डाति। तेसु येन पमाणतक्केहि पक्खपटिपक्खानं पतिट्ठापनपटिक्खेपा होन्ति, सो वादो। एकाधिकरणा हि अञ्ञमञ्ञविरुद्धा धम्मा पक्खपटिपक्खा यथा ‘‘होति तथागतो परं मरणा, न होति तथागतो परं मरणा’’ति (दी॰ नि॰ १.६५)। नानाधिकरणा पन अञ्ञमञ्ञविरुद्धापि पक्खपटिपक्खा नाम न होन्ति यथा ‘‘अनिच्चं रूपं, निच्चं निब्बान’’न्ति। येन छलजातिनिग्गहट्ठानेहि पक्खपटिपक्खानं पतिट्ठापनं पटिक्खेपारम्भो, सो जप्पो। आरम्भमत्तमेवेत्थ, न अत्थसिद्धीति दस्सनत्थं आरम्भग्गहणम्। याय पन छलजातिनिग्गहट्ठानेहि पटिपक्खपटिक्खेपाय वायमन्ति, सा वितण्डा। तत्थ अत्थविकप्पुपपत्तिया वचनविघातो छलं यथा ‘‘नवकम्बलोयं पुरिसो, राजा नो सक्खी’’ति एवमादि । दूसनभासा जातयो, उत्तरपतिरूपकाति अत्थो। निग्गहट्ठानानि परतो आवि भविस्सन्ति। एवं वादजप्पवितण्डप्पभेदासु तीसु कथासु इध वादकथा ‘‘कथा’’ति अधिप्पेता। सा च खो अविपरीतधम्मताय पतिट्ठापनवसेन, न विग्गाहिककथाभावेनाति वेदितब्बम्। मातिकाठपनेनेवाति उद्देसदेसनाय एव। ठपितस्साति देसितस्स। देसना हि देसेतब्बमत्थं विनेय्यसन्तानेसु ठपनतो निक्खिपनतो ठपनं, निक्खेपोति च वुच्चति।</description>
    </item>
    
    <item>
      <title>४ यमकपकरण-अनुटीका</title>
      <link>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/4_yamakapakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/4_yamakapakaraNa-anuTIkA/</guid>
      <description>यमकपकरण-अनुटीका
गन्थारम्भवण्णना सङ्खेपेनेवाति उद्देसेनेव। यं ‘‘मातिकाठपन’’न्ति वुत्तम्। धम्मेसूति खन्धादिधम्मेसु कुसलादिधम्मेसु च। अविपरीततो गहितेसु धम्मेसु मूलयमकादिवसेन पवत्तियमाना देसना वेनेय्यानं नानप्पकारकोसल्लावहा परिञ्ञाकिच्चसाधनी च होति, न विपरीततोति आह ‘‘विपरीतग्गहणं…पे॰… आरद्ध’’न्ति। एतेन कथावत्थुपकरणदेसनानन्तरं यमकपकरणदेसनाय कारणमाह। तत्थ विपरीतग्गहणन्ति पुग्गलपरिग्गहणादिमिच्छागाहम्। धम्मपुग्गलोकासादिनिस्सयानन्ति ‘‘ये केचि कुसला धम्मा, सब्बे ते कुसलमूला’’तिआदिना (यम॰ १.मूलयमक.१) धम्मे, ‘‘यस्स रूपक्खन्धो उप्पज्जति, तस्स वेदनाक्खन्धो उप्पज्जती’’तिआदिना (यम॰ १.खन्धयमक.५०) पुग्गलं ‘‘यत्थ रूपक्खन्धो उप्पज्जति, तत्थ वेदनाक्खन्धो उप्पज्जती’’तिआदिना (यम॰ १.खन्धयमक.५१) ओकासं निस्साय आरब्भ पवत्तानम्। आदि-सद्देन पुग्गलोकासउप्पादनिरोधतदुभयपरिञ्ञादीनं सङ्गहो दट्ठब्बो। सन्निट्ठानसंसयानन्ति पाळिगतिपटिवचनसरूपदस्सनपटिक्खिपनपटिसेधननयेहि यथापुच्छितस्स अत्थस्स निच्छयकरणं सन्निट्ठानं, तदभावतो संसयनं संसयो। तेसं सन्निट्ठानसंसयानम्।</description>
    </item>
    
    <item>
      <title>५ पट्ठानपकरण-अनुटीका</title>
      <link>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/5_paTThAnapakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/03_abhidhammapiTaka/05_panchapakaraNa-anuTIkA/5_paTThAnapakaraNa-anuTIkA/</guid>
      <description>पट्ठानपकरण-अनुटीका
गन्थारम्भवण्णना कामगुणादीहीति कामगुणझानाभिञ्ञाचित्तिस्सरियादीहि। लळन्तीति लळितानुभवनवसेन रमन्ति। तेसूति कामगुणादीसु। विहरन्तीति इरियापथपरिवत्तनादिना वत्तन्ति। पच्चत्थिकेति बाहिरब्भन्तरभेदे अमित्ते। इस्सरियं तत्थ तत्थ आधिपतेय्यम्। ठानं सेट्ठिसेनापतियुवराजादिट्ठानन्तरम्। आदि-सद्देन परिवारपरिच्छेदादि सङ्गय्हति। पुञ्ञयोगानुभावप्पत्तायाति दानमयादिपुञ्ञानुभावाधिगताय समथविपस्सनाभावनासङ्खातयोगानुभावाधिगताय च। जुतियाति सरीरप्पभाय चेव ञाणप्पभाय च। एत्थ च देव-सद्दो यथा कीळाविजिगिसावोहारजुतिगतिअत्थो, एवं सत्तिअभित्थवकमनत्थोपि होति धातुसद्दानं अनेकत्थभावतोति ‘‘यदिच्छितनिप्फादने सक्कोन्तीति वा’’तिआदि वुत्तम्।
इद्धिविधादितामत्तेन भगवतो अभिञ्ञादीनं सावकेहि साधारणतावचनं, सभावतो पन सब्बेपि बुद्धगुणा अनञ्ञसाधारणायेवाति दस्सेन्तो ‘‘निरतिसयाय अभिञ्ञाकीळाय, उत्तमेहि दिब्बब्रह्मअरियविहारेही’’ति आह। चित्तिस्सरियसत्तधनादीनं दानसङ्खातेन सम्मापटिपत्तिअवेच्चप्पसादसक्कारानं गहणसङ्खातेनाति योजना। गहणञ्चेत्थ तेसु उपलब्भमानसम्मापटिपत्तिअवेच्चप्पसादानं तेहि उपनीयमानसक्कारस्स च अभिनन्दनं अनुमोदनं सम्पटिच्छनञ्च वेदितब्बम्। धम्मसभावानुरूपानुसासनीवचनेनेव च पन सिक्खापदपञ्ञत्तिपि सङ्गहिताति दट्ठब्बा वीतिक्कमधम्मानुरूपा अनुसासनीति कत्वा। ञाणगति ञाणेन गन्तब्बस्स ञेय्यस्स अवबोधो। समन्नागतत्ताति इदं ‘‘अभिञ्ञाकीळाया’’तिआदीसु पच्चेकं योजेतब्बं, तथा सदेवकेन लोकेनाति इदं ‘‘गमनीयतो’’तिआदीसु। ते देवेति सम्मुतिदेवादिके देवे। तेहि गुणेहीति अभिञ्ञादिगुणेहि। पूजनीयतरो देवोति इदं पूजनीयपरियायो अयं अति-सद्दोति कत्वा वुत्तम्। अतिरेकतरोति अधिकतरो। उपपत्तिदेवानन्ति इदं तब्बहुलताय वुत्तम्। विसुद्धिदेवापि हि तत्थ विज्जन्तेव, तेसुपि वा लब्भमानं उपपत्तिदेवभावमत्तमेव गहेत्वा तथा वुत्तम्। पटिपक्खानं दुस्सील्यमुट्ठस्सच्चविक्खेपानं, सीलविपत्तिअभिज्झादोमनस्सअवसिट्ठनीवरणानं वा।</description>
    </item>
    
  </channel>
</rss>