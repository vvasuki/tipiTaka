<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ निदानवग्ग-टीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/</link>
    <description>Recent content in &#43;०२ निदानवग्ग-टीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/index.xml" rel="self" type="application/rss+xml" />
    
    
    <item>
      <title>०१. निदानसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/01_nidAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/01_nidAnasaMyuttam/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
निदानवग्गटीका
१. निदानसंयुत्तम्
१. बुद्धवग्गो
१. पटिच्चसमुप्पादसुत्तवण्णना १. दुतियसुत्तादीनिपि पटिच्चसमुप्पादवसेनेव देसितानीति आह ‘‘पठमं पटिच्चसमुप्पादसुत्त’’न्ति। तत्राति पदं ये देसकाला इध विहरणकिरियाय विसेसनभावेन वुत्ता, तेसं परिदीपनन्ति दस्सेन्तो ‘‘यं समयं…पे॰… दीपेती’’ति आह। तं-सद्दो हि वुत्तस्स अत्थस्स पटिनिद्देसो, तस्मा इध देसस्स कालस्स वा पटिनिद्देसो भवितुं अरहति, न अञ्ञस्स। अयं ताव तत्रसद्दस्स पटिनिद्देसभावे अत्थविभावना। यस्मा पन ईदिसेसु ठानेसु तत्रसद्दो धम्मदेसनाविसिट्ठं देसं कालञ्च विभावेति, तस्मा वुत्तं ‘‘भासितब्बयुत्ते वा देसकाले’’ति । तेन तत्राति यत्थ भगवा धम्मदेसनत्थं भिक्खू आलपि अभासि, तादिसे देसे, काले वाति अत्थो। न हीतिआदिना तमेवत्थं समत्थेति।</description>
    </item>
    
    <item>
      <title>०२. अभिसमयसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/02_abhisamayasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/02_abhisamayasaMyuttam/</guid>
      <description>२. अभिसमयसंयुत्तम्
१. नखसिखासुत्तवण्णना ७४. सुखुमाति तरुणा परित्ता केसग्गमत्तभावतो। यथा केसा दीघसो द्वङ्गुलमत्ताय सब्बस्मिं काले एतप्पमाणाव, न तच्छिन्दनं, एवं नखग्गापि केसग्गमत्ताव, न तेसं छिन्दनं अवड्ढनतो। परतोति ‘‘सहस्सिमं सतसहस्सिम’’न्ति वुत्तट्ठाने। अभिसमेत्वाति पटिविज्झित्वा, तस्मा अभिसमेताविनो पटिविद्धसच्चस्साति अत्थो। कामं पुरिमपदं दुक्खक्खन्धस्स अतीतभावं उपादायपि वत्तुं युत्तम्। पुरेतरंयेव पन वुत्तभावं उपादाय वुत्तन्ति दस्सेतुं ‘‘पुरिमं दुक्खक्खन्ध’’न्तिआदि वुत्तम्। पुरिमं नाम पच्छिमं अपेक्खित्वा। पुरिमपच्छिमता हि तं तं उपादाय वुच्चतीति इधाधिप्पेतं पुरिमं नीहरित्वा दस्सेतुं ‘‘कतमं पना’’तिआदि वुत्तम्। ‘‘अतीतम्पि परिक्खीण’’न्ति इधाधिप्पेतं परिक्खीणमेव विभावेतुं ‘‘कतमं पन परिक्खीण’’न्तिआदि वुत्तम्। सोतापन्नस्स दुक्खक्खयो इध चोदितोति तं दस्सेतुं ‘‘पठममग्गस्स अभावितत्ता उप्पज्जेय्या’’ति वत्वा इदानि तं सरूपतो दस्सेतुं पुन ‘‘कतम’’न्तिआदि वुत्तम्। सत्तसु अत्तभावेसु यं अपाये उप्पज्जेय्य अट्ठमं पटिसन्धिं आदिं कत्वा यत्थ कत्थचि अपायेसु चाति यं दुक्खं उप्पज्जेय्य, तं सब्बं परिक्खीणन्ति दट्ठब्बम्। अस्साति सोतापन्नस्स, यं परिमाणं, ततो उद्धञ्च उपपातं अत्थीति अधिप्पायो। महा अत्थो गुणो महत्थो, सो एतस्स अत्थीति महत्थियो क-कारस्स य-कारं कत्वा। तेनाह ‘‘महतो अत्थस्स निप्फादको’’ति।</description>
    </item>
    
    <item>
      <title>०३. धातुसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/03_dhAtusaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/03_dhAtusaMyuttam/</guid>
      <description>३. धातुसंयुत्तम्
१. नानत्तवग्गो
१. धातुनानत्तसुत्तवण्णना ८५. पठमन्ति इमस्मिं निदानवग्गे संयुत्तानं पठमं संगीतत्ता। निस्सत्तट्ठसुञ्ञतट्ठसङ्खातेनाति धम्ममत्तताय निस्सत्ततासङ्खातेन निच्चसुभसुखअत्तसुञ्ञतत्थसङ्खातेन। सभावट्ठेनाति यथाभूतसभावट्ठेन। ततो एव सभावस्स धारणट्ठेन धातूति लद्धनामानम्। नानासभावो अञ्ञमञ्ञविसदिसता धातुनानत्तम्। चक्खुसङ्खातो पसादो चक्खुपसादो। सो एव चक्खनट्ठेन चक्खु, निस्सत्तसुञ्ञतट्ठेन धातु चाति चक्खुधातु। चक्खुपसादवत्थुं अधिट्ठानं कत्वा पवत्तं चक्खुपसादवत्थुकम्। सेसपदेसुपि एसेव नयो। द्वे सम्पटिच्छनमनोधातुयो, एका किरिया मनोधातूति तिस्सो मनोधातुयो मनोधातु ‘‘मननमत्ता धातू’’ति कत्वा। वेदनादयो…पे॰… निब्बानञ्च धम्मधातु विसेससञ्ञापरिहारेन सामञ्ञसञ्ञाय पवत्तनतो। तथा हेते धम्मा आयतनदेसनाय ‘‘धम्मायतन’’न्तेव देसिता। न हि नेसं रूपायतनादीनं विय विञ्ञाणेहि अञ्ञविञ्ञाणेन गहेतब्बताकारो अत्थि। सब्बम्पीति छसत्ततिविधं मनोविञ्ञाणम्। कामावचरा कामधातुपरियापन्नत्ता। अवसाने द्वेति धम्मधातुमनोविञ्ञाणधातुयो। अयमेत्थ सङ्खेपो, वित्थारो पन विसुद्धिमग्गे तंसंवण्णनासु दट्ठब्बो।</description>
    </item>
    
    <item>
      <title>०४. अनमतग्गसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/04_anamataggasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/04_anamataggasaMyuttam/</guid>
      <description>४. अनमतग्गसंयुत्तम्
१. पठमवग्गो
१. तिणकट्ठसुत्तवण्णना १२४. उपसग्गो समासविसये ससाधनं किरियं दस्सेतीति वुत्तं ‘‘ञाणेन अनुगन्त्वापी’’ति। वस्ससतं वस्ससहस्सन्ति निदस्सनमत्तमेतं, ततो भिय्योपि अनुगन्त्वा अनमतग्गो एव संसारो। अग्ग-सद्दो इध मरियादवचनो, अनुद्देसिकञ्चेतं वचनन्ति आह ‘‘अपरिच्छिन्नपुब्बापरकोटिको’’ति। अञ्ञथा अन्तिमभविकपरिच्छिन्नकतविमुत्तिपरिपाचनीयधम्मादीनं वसेन अपरिच्छिन्नपुब्बापरकोटि न सक्का वत्तुम्। संसरणं संसारो। पच्छिमापि न पञ्ञायति अन्धबालानं वसेनाति अधिप्पायो। तेनाह भगवा ‘‘दीघो बालान संसारो’’ति (ध॰ प॰ ६०)। वेमज्झेयेव पन सत्ता संसरन्ति पुब्बापरकोटीनं अलब्भनीयत्ता। अत्थो परित्तो होति यथाभूतावबोधाभावतो। बुद्धसमयेति सासनेति अत्थो। अत्थो महा यथाभूतावबोधिसम्भवतो, अत्थस्स विपुलताय तंसदिसा उपमा नत्थीति परित्तंयेव उपमं आहरन्तीति अधिप्पायो। इदानि वुत्तमेवत्थं ‘‘पाळियं ही’’तिआदिना समत्थेति। मातु मातरोति मातु मातामहियो। तस्सेवाति दुक्खस्सेव। तिब्बन्ति दुक्खपरियायोति।</description>
    </item>
    
    <item>
      <title>०५. कस्सपसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/05_kassapasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/05_kassapasaMyuttam/</guid>
      <description>५. कस्सपसंयुत्तम्
१. सन्तुट्ठसुत्तवण्णना १४४. सन्तुट्ठोति सकेन उच्चावचेन पच्चयेन सममेव च तुस्सनको। तेनाह ‘‘इतरीतरेना’’तिआदि। तत्थ दुविधं इतरीतरं – पाकतिकं, ञाणसञ्जनितञ्चाति। तत्थ पाकतिकं पटिक्खिपित्वा ञाणसञ्जनितमेव दस्सेन्तो ‘‘थूलसुखुमा’’तिआदिमाह। इतरं वुच्चति हीनं पणीततो अञ्ञत्ता। तथा पणीतम्पि इतरं हीनतो अञ्ञत्ता। अपेक्खासद्दा हि इतरीतराति। इति येन केनचि हीनेन वा पणीतेन वा चीवरादिपच्चयेन सन्तुस्सितो तथापवत्तो अलोभो इतरीतरपच्चयसन्तोसो, तंसमङ्गिताय सन्तुट्ठो। यथालाभं अत्तनो लाभानुरूपं सन्तोसो यथालाभसन्तोसो। सेसपदद्वयेपि एसेव नयो। लब्भतीति वा लाभो, यो यो लाभो यथालाभो, तेन सन्तोसो यथालाभसन्तोसो। बलन्ति कायबलम्। सारुप्पन्ति भिक्खुनो अनुच्छविकता।</description>
    </item>
    
    <item>
      <title>०६. लाभसक्कारसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/06_lAbhasakkArasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/06_lAbhasakkArasaMyuttam/</guid>
      <description>६. लाभसक्कारसंयुत्तम्
१. पठमवग्गो
१. दारुणसुत्तवण्णना १५७. थद्धोति कक्खळो अनिट्ठस्स पदानतो। चतुपच्चयलाभोति चतुन्नं पच्चयानं पटिलाभो। सक्कारोति तेहियेव पच्चयेहि सुसङ्खतेहि पूजना, सो पन अत्थतो सम्पत्तियेवाति आह ‘‘तेसंयेव…पे॰… लाभो’’ति। वण्णघोसोति गुणकित्तना। अन्तरायस्स अनतिवत्तनतो अन्तरायिको अनत्थावहत्ता।
दारुणसुत्तवण्णना निट्ठिता।
२. बळिससुत्तवण्णना १५८. बळिसेन चरति, तेन वा जीवतीति बाळिसिको। तेनाह ‘‘बळिसं गहेत्वा चरमानो’’ति। आमिसगतन्ति आमिसूपगतं आमिसपतितम्। तेनाह ‘‘आमिसमक्खित’’न्ति। भिन्नाधिकरणानम्पि बाहिरत्थसमासो होतेवाति आह ‘‘आमिसे चक्खुदस्सन’’न्ति। अयो वुच्चति सुखं, तब्बिधुरताय अनयो, दुक्खन्ति आह ‘‘दुक्खं पत्तो’’ति। अस्साति एतेन। कत्तुअत्थे हि एतं सामिवचनम्। यथा किलेसा वत्तन्ति, एवं पवत्तमानो पुग्गलो किलेसविप्पयोगो न होतीति वुत्तं ‘‘यथा किलेसमारस्स कामो, एवं कत्तब्बो’’ति।</description>
    </item>
    
    <item>
      <title>०७. राहुलसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/07_rAhulasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/07_rAhulasaMyuttam/</guid>
      <description>७. राहुलसंयुत्तम्
१. पठमवग्गो
१-८. चक्खुसुत्तादिवण्णना १८८-१९५. एकविहारीति चतूसुपि इरियापथेसु एकाकी हुत्वा विहरन्तो। विवेकट्ठोति विवित्तट्ठो, तेनाह ‘‘निस्सद्दो’’ति। सतिया अविप्पवसन्तोति सतिया अविप्पवासेन ठितो, सब्बदा अविजहनवसेन पवत्तो। आतापीति वीरियसम्पन्नोति सब्बसो किलेसानं आतापनपरितापनवसेन पवत्तवीरियसमङ्गीभूतो। पहितत्तोति तस्मिं विसेसाधिगमे पेसितचित्तो, तत्थ निन्नो तप्पब्भारोति अत्थो। हुत्वा अभावाकारेनाति उप्पत्तितो पुब्बे अविज्जमानो पच्चयसमवायेन हुत्वा उप्पज्जित्वा भङ्गुपरमसङ्खातेन अभावाकारेन। अनिच्चन्ति निच्चधुवताभावतो। उप्पादवयवन्ततायाति खणे खणे उप्पज्जित्वा निरुज्झनतो। तावकालिकतायाति तङ्खणिकताय। विपरिणामकोटियाति विपरिणामवन्तताय। चक्खुञ्हि उपादाय विकारापज्जनेन विपरिणमन्तं विनासं पटिपीळं पापुणाति। निच्चपटिक्खेपतोति निच्चताय पटिक्खिपितब्बतो लेसमत्तस्सपि अनुपलब्भनतो। दुक्खमनट्ठेनाति निरन्तरदुक्खताय दुक्खेन खमितब्बतो। दुक्खवत्थुकट्ठेनाति नानप्पकारदुक्खाधिट्ठानतो। सततसम्पीळनट्ठेनाति अभिण्हतापसभावतो। सुखपटिक्खेपेनाति सुखभावस्स पटिक्खिपितब्बतो। तण्हागाहो ममंकारभावतो। मानगाहो अहंकारभावतो। दिट्ठिगाहो ‘‘अत्ता मे’’ति विपल्लासभावतो। विरागवसेनाति विरागग्गहणेन। तथा विमुत्तिवसेनाति विमुत्तिग्गहणेन।</description>
    </item>
    
    <item>
      <title>०८. लक्खणसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/08_lakkhaNasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/08_lakkhaNasaMyuttam/</guid>
      <description>८. लक्खणसंयुत्तम्
१. पठमवग्गो
१. अट्ठिसुत्तवण्णना २०२. आयस्मा च लक्खणोतिआदीसु ‘‘को नामायस्मा लक्खणो, कस्मा च ‘लक्खणो’ति नामं अहोसि, को चायस्मा मोग्गल्लानो, कस्मा च सितं पात्वाकासी’’ति तं सब्बं पकासेतुं ‘‘य्वाय’’न्तिआदि आरद्धम्। लक्खणसम्पन्नेनाति पुरिसलक्खणसम्पन्नेन।
ईसं हसितं ‘‘सित’’न्ति वुच्चतीति आह ‘‘मन्दहसित’’न्ति। अट्ठिसङ्खलिकन्ति नयिदं अविञ्ञाणकं अट्ठिसङ्खलिकमत्तं, अथ खो एको पेतोति आह ‘‘पेतलोके निब्बत्त’’न्ति। एते अत्तभावाति पेतत्तभावा। न आपाथं आगच्छन्तीति देवत्तभावा विय न आपाथं आगच्छन्ति पकतिया। तेसं पन रुचिया आपाथं आगच्छेय्युं मनुस्सानम्। दुक्खाभिभूतानं अनाथभावदस्सनपदट्ठाना करुणाति आह ‘‘कारुञ्ञे कत्तब्बे’’ति। अत्तनो च सम्पत्तिं बुद्धञाणस्स च सम्पत्तिन्ति पच्चेकं सम्पत्तिसद्दो योजेतब्बो। तदुभयं विभावेतुं ‘‘तं ही’’तिआदि वुत्तम्। तत्थ अत्तनो सम्पत्तिं अनुस्सरित्वा सितं पात्वाकासीति पदं आनेत्वा सम्बन्धितब्बम्। धम्मधातूति सब्बञ्ञुतञ्ञाणं सन्धाय वदति। धम्मधातूति वा धम्मानं सभावो।</description>
    </item>
    
    <item>
      <title>०९. ओपम्मसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/09_opammasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/09_opammasaMyuttam/</guid>
      <description>९. ओपम्मसंयुत्तम्
१. कूटसुत्तवण्णना २२३. कूटं गच्छन्तीति कूटच्छिद्दस्स अनुपविसनवसेन कूटं गच्छन्ति। या च गोपानसियो गोपानसन्तरगता, तापि कूटं आहच्च ठानेन कूटङ्गमा। दुविधापि कूटे समोसरणा। कूटस्स समुग्घातेन विनासेन भिज्जनेन। अविज्जाय समुग्घातेनाति अविज्जाय अच्चन्तमेव अप्पवत्तिया। तेन च मोक्खधम्माधिगमेन तदनुरूपधम्माधिगमो दस्सितो। अप्पमत्ताति पन इमिना तस्स उपायो दस्सितो।
कूटसुत्तवण्णना निट्ठिता।
२. नखसिखसुत्तवण्णना २२४. एवं अप्पका यथा नखसिखाय आरोपितपंसु, सुगतिसंवत्तनियस्स कम्मस्स अप्पकत्ता एवं देवेसुपीति हीनूदाहरणवसेन वुत्तम्। अप्पतरा हि सत्ता ये देवेसु जायन्ति, तञ्च खो कामदेवेसु। इतरेसु पन वत्तब्बमेव नत्थि।</description>
    </item>
    
    <item>
      <title>१०. भिक्खुसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/10_bhikkhusaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/02_nidAnavagga-TIkA/10_bhikkhusaMyuttam/</guid>
      <description>१०. भिक्खुसंयुत्तम्
१. कोलितसुत्तवण्णना २३५. सावकानं आलापोति सावकानं सब्रह्मचारिं उद्दिस्स आलापो। बुद्धेहि सदिसा मा होमाति बुद्धाचिण्णं समुदाचारं अकथेन्तेहि सावकेहि, ‘‘आवुसो भिक्खवे’’ति आलपिता भिक्खू, ‘‘आवुसो’’ति पटिवचनं देन्ति, न, ‘‘भन्ते’’ति। दुतियज्झाने वितक्कविचारा निरुज्झन्ति तेसं निरोधेनेव तस्स झानस्स उप्पादेतब्बतो। येसं निरोधाति येसं वचीसङ्गारानं वितक्कविचारानं निरुज्झनेन सुविक्खम्भितभावेन सद्दायतनं अप्पवत्तिं गच्छति कारणस्स दूरतो पस्सम्भितत्ता। अरियोति निद्दोसो। परिसुद्धो तुण्हीभावो, न तित्थियानं मूगब्बतग्गहणं विय अपरिसुद्धोति अधिप्पायो। पठमज्झानादीनीति आदि-सद्देन ततियज्झानादीनि सङ्गण्हाति।
आरम्मणभूतेन वितक्केन सह गता पवत्ताति वितक्कसहगताति आह ‘‘वितक्कारम्मणा’’ति। वितक्कारम्मणता च सञ्ञामनसिकारानं सुखुमआरम्मणग्गहणवसेन दट्ठब्बा। तेनाह ‘‘न सन्ततो उपट्ठहिंसू’’ति। न पगुणं सम्मदेव वसीभावस्स अनापादितत्ता। सञ्ञामनसिकारापीति ततियज्झानाधिगमाय पवत्तियमाना सञ्ञामनसिकारापि हानभागियाव अहेसुं, न विसेसभागिया। सम्मा ठपेहीति बहिद्धा विक्खेपं पहाय सम्मा अज्झत्तमेव चित्तं ठपेहि। एकग्गं करोहीति तेनेव विक्खेपपटिबाहनेन अविहतमानसताय चित्तसमाधानवसेन एकग्गं करोहि। आरोपेहीति ईसकम्पि बहुम्पि अपतितं कत्वा कम्मट्ठानारम्मणे आरोपेहि। दुतियअग्गसावकभूमिया पारिपूरिया आयस्मा महाभिञ्ञो, न यथा तथाति आह ‘‘महाभिञ्ञतन्ति छळभिञ्ञत’’न्ति। इमिना उपायेनाति इमिना ‘‘अथ खो मं, आवुसो’’तिआदिना वुत्तेन उपायेन। वड्ढेत्वाति उत्तरि उत्तरि विसेसभागियभावापादनेन समाधिं पञ्ञञ्च ब्रूहेत्वा ब्रूहेत्वा।</description>
    </item>
    
  </channel>
</rss>