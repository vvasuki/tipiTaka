<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ सगाथावग्ग-टीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/</link>
    <description>Recent content in &#43;०१ सगाथावग्ग-टीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/index.xml" rel="self" type="application/rss+xml" />
    
    
    <item>
      <title>०० गन्थारम्भकथावण्णना</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/00_ganthArambhakathAvaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/00_ganthArambhakathAvaNNanA/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
सगाथावग्गटीका
गन्थारम्भकथावण्णना
१. संवण्णनारम्भे रतनत्तयवन्दना संवण्णेतब्बस्स धम्मस्स पभवनिस्सयविसुद्धिपटिवेदनत्थं, तं पन धम्मसंवण्णनासु विञ्ञूनं बहुमानुप्पादनत्थं, तं सम्मदेव तेसं उग्गहणधारणादिक्कमलद्धब्बाय सम्मापटिपत्तिया सब्बहितसुखनिप्फादनत्थन्ति। अथ वा मङ्गलभावतो, सब्बकिरियासु पुब्बकिच्चभावतो, पण्डितेहि समाचरितभावतो, आयतिं परेसं दिट्ठानुगतिआपज्जनतो च संवण्णनायं रतनत्तयपणामकिरियाति। अथ वा रतनत्तयपणामकरणं पूजनीयपूजापुञ्ञविसेसनिब्बत्तनत्थं, तं अत्तनो यथालद्धसम्पत्तिनिमित्तकस्स कम्मस्स बलानुप्पदानत्थं, अन्तरा च तस्स असंकोचापनत्थं, तदुभयं अनन्तरायेन अट्ठकथाय परिसमापनत्थन्ति इदमेव च पयोजनं आचरियेन इधाधिप्पेतम्। तथा हि वक्खति ‘‘इति मे पसन्नमतिनो…पे॰… तस्सानुभावेना’’ति। वत्थुत्तयपूजा हि निरतिसयपुञ्ञक्खेत्तसंबुद्धिया अपरिमेय्यपभावो पुञ्ञातिसयोति बहुविधन्तरायेपि लोकसन्निवासे अन्तरायनिबन्धनसकलसंकिलेसविद्धंसनाय पहोति, भयादिउपद्दवञ्च निवारेति। यथाह ‘‘पूजारहे पूजयतो’’तिआदि (ध॰ प॰ १९५; अप॰ थेर १.</description>
    </item>
    
    <item>
      <title>०१. देवतासंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/01_devatAsaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/01_devatAsaMyuttam/</guid>
      <description>१. देवतासंयुत्तम्
१. नळवग्गो
१. ओघतरणसुत्तवण्णना विभागवन्तानं सभावविभावनं विभागदस्सनवसेनेव होतीति पठमं ताव संयुत्तवग्गसुत्तादिवसेन संयुत्तागमस्स विभागं दस्सेतुं ‘‘तत्थ संयुत्तागमो नामा’’तिआदिमाह। तत्थ तत्थाति यं वुत्तं – ‘‘संयुत्तागमवरस्स अत्थं पकासयिस्सामी’’ति, तस्मिं वचने। तत्थाति वा ‘‘एताय अट्ठकथाय विजानाथ संयुत्तनिस्सितं अत्थ’’न्ति एत्थ यं संयुत्तग्गहणं कतं, तत्थ। पञ्च वग्गा एतस्साति पञ्चवग्गो। अवयवेन विग्गहो, समुदायो समासत्थो।
इदानि तं आदितो पट्ठाय संवण्णेतुकामो अत्तनो संवण्णनाय तस्स पठममहासङ्गीतियं निक्खित्तानुक्कमेनेव पवत्तभावं दस्सेतुं, ‘‘तस्स वग्गेसु सगाथावग्गो आदी’’तिआदि वुत्तम्। तत्थ यथापच्चयं तत्थ तत्थ देसितत्ता पञ्ञत्तत्ता च विप्पकिण्णानं धम्मविनयानं सङ्गहेत्वा गायनं कथनं सङ्गीति, महाविसयत्ता पूजनियत्ता च महती सङ्गीति महासङ्गीति। पठमा महासङ्गीति पठममहासङ्गीति, तस्सा पवत्तितकालो पठममहासङ्गीतिकालो, तस्मिं पठममहासङ्गीतिकाले।</description>
    </item>
    
    <item>
      <title>०२. देवपुत्तसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/02_devaputtasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/02_devaputtasaMyuttam/</guid>
      <description>२. देवपुत्तसंयुत्तम्
१. पठमवग्गो
१. पठमकस्सपसुत्तवण्णना ८२. देवस्स पुत्तो देवपुत्तो। देवानं जनकजनेतब्बसम्बन्धाभावतो कथमयं देवपुत्तोति वुच्चतीति आह ‘‘देवानं ही’’तिआदि। ‘‘अपाकटो अञ्ञतरोति वुच्चती’’ति इदं येभुय्यवसेन वुत्तम्। पाकटोपि हि कत्थचि ‘‘अञ्ञतरो’’ति वुच्चति। हेट्ठा देवतासंयुत्ते ‘‘अपाकटा अञ्ञतरा देवता’’ति वत्वा इध ‘‘पाकटो देवपुत्तो’’ति वुत्तम्। तथा हिस्स कस्सपोति गोत्तनामं गहितं, तञ्च खो पुरिमजातिसिद्धसमञ्ञावसेन। अनुसासनं अनुसासो, तं अनुसासम्। भिक्खुनिद्देसन्ति भिक्खुसद्दस्स निद्देसम्। भिक्खुओवादन्ति भिक्खुभावावहं ओवादम्। यदि पन न अस्सोसि, कथमयं पञ्हं कथेसीति? अञ्ञतो सुतं निस्साय पञ्हं कथेसि, न पन भगवतो सम्मुखा सुतभावेन।</description>
    </item>
    
    <item>
      <title>०३. कोसलसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/03_kosalasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/03_kosalasaMyuttam/</guid>
      <description>३. कोसलसंयुत्तम्
१. पठमवग्गो
१. दहरसुत्तवण्णना ११२. भगवता सद्धिं सम्मोदीति भगवतो गुणे अजानन्तो कोसलराजा अत्तनो खत्तियमानेन केवलं भगवता सद्धिं सम्मोदि। पठमागते हि सत्थरि तस्स सम्मोदिताकारं दस्सेतुं ‘‘यथा’’तिआदि वुत्तम्। यथा खमनीयादीनि पुच्छन्तोति यथा भगवा ‘‘कच्चि ते, महाराज, खमनीयं, कच्चि यापनीय’’न्तिआदिना तेन रञ्ञा सद्धिं पठमं पवत्तमोदो अहोसि पुब्बभासिताय, तदनुकरणेन एवं सोपि राजा भगवता सद्धिं समप्पवत्तमोदो अहोसीति योजना। तं पन समप्पवत्तमोदनं उपमाय दस्सेतुं ‘‘सीतोदकं विया’’तिआदि वुत्तम्। तत्थ सम्मोदितन्ति संसन्दितं एकीभावन्ति सम्मोदनकिरियाय समानतं एकरूपतं, खमनीयन्ति ‘‘इदं चतुचक्कं नवद्वारं सरीरयन्तं दुक्खबहुलताय सभावतो दुस्सहं, कच्चि खमितुं सक्कुणेय्य’’न्ति पुच्छति। यापनीयन्ति पच्चयायत्तवुत्तिकं चिरपबन्धसङ्खाताय यापनाय कच्चि यापेतुं सक्कुणेय्यम्। सीसरोगादिआबाधाभावेन कच्चि अप्पाबाधम्। दुक्खजीविकाभावेन कच्चि अप्पातङ्कम्। तंतंकिच्चकरणे उट्ठानसुखताय कच्चि लहुट्ठानम्। तदनुरूपबलयोगतो कच्चि बलम्। सुखविहारसम्भवेन कच्चि फासुविहारो अत्थीति तत्थ तत्थ कच्चि-सद्दं योजेत्वा अत्थो वेदितब्बो। बलवप्पत्ता पीति पीतियेव। तरुणपीति पामोज्जम्। सम्मोदनं जनेति करोतीति सम्मोदनीयम्। सम्मोदितब्बतो सम्मोदनीयन्ति इमं पन अत्थं दस्सेन्तो ‘‘सम्मोदितुं युत्तभावतो’’ति आह। सरितब्बभावतोति अनुस्सरितब्बभावतो। ‘‘सरणीय’’न्ति वत्तब्बे दीघं कत्वा ‘‘सारणीय’’न्ति वुत्तम्।</description>
    </item>
    
    <item>
      <title>०४. मारसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/04_mArasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/04_mArasaMyuttam/</guid>
      <description>४. मारसंयुत्तम्
१. पठमवग्गो
१. तपोकम्मसुत्तवण्णना १३७. उरुवेलाय समीपे गामो उरुवेलगामो, तं उरुवेलगामं अभिमुखभावेन सम्मदेव सब्बधम्मे बुज्झतीति अभिसम्बोधि, सब्बञ्ञुतञ्ञाणं, तेन समन्नागतत्ता च भगवा अभिसम्बुद्धोति वुच्चति। तस्स पञ्चचत्तालीसाय वस्सेसु आदितो पन्नरस वस्सानि पठमबोधि, इध पन सत्ताहब्भन्तरमेव अधिप्पेतन्ति आह ‘‘अभिसम्बुद्धो हुत्वा अन्तोसत्ताहस्मिं येवा’’ति। असुखभावेन अञ्ञेहि कातुं असक्कुणेय्यत्ता दुक्करं करोतीति दुक्करकारो, सो एव इत्थिलिङ्गवसेन दुक्करकारिका। ताय मुत्तो वतम्हीति चिन्तेसि। यदि एवं कस्मा तं लोकनाथो छब्बस्सानि समनुयुञ्जति? कम्मपीळितवसेन। वुत्तञ्हेतं अपदाने (अप॰ थेर १.३९.९२-९४) –</description>
    </item>
    
    <item>
      <title>०५. भिक्खुनीसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/05_bhikkhunIsaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/05_bhikkhunIsaMyuttam/</guid>
      <description>५. भिक्खुनीसंयुत्तम्
१. आळविकासुत्तवण्णना १६२. आळवियं जाताति आळवियं विजायित्वा संवड्ढमाना। तेनाह ‘‘आळविनगरतोयेव च निक्खम्म पब्बजिता’’ति। धनं समादपेत्वाति चेतियस्स राजा एकं मुखं, राजपुत्तो एकं, अमच्चानं जेट्ठको हुत्वा सेनापति एकं, जनपदानं जेट्ठको हुत्वा सेट्ठि एकन्ति एवं चतूसु मुखेसु नवकम्मे कयिरमाने सेट्ठिना गहितमुखे कम्मे ओलीयमाने एको उपासको अरियसावको पञ्च सकटसतानि योजापेत्वा जनपदं गन्त्वा ‘‘यो यं दातुं उस्सहति हिरञ्ञं वा सुवण्णं वा सत्तविधरतनं वा हरितालं वा मनोसिलं वा, सो धनं देतू’’ति समादपेत्वा यथालद्धं पठमं कम्मट्ठानं पेसेत्वा ‘‘नवकम्मं निट्ठित’’न्ति सुत्वा एककं आगच्छन्तं अन्तरामग्गे चोरा पलिबुन्धित्वा ततो किञ्चिपि धनं अलभन्ता ‘‘सचे नं मुञ्चिस्साम, अनत्थं नो करेय्या’’ति जीविता वोरोपेसुम्। अनपराधे अरियसावके अपराधका ते चोरा अन्धा जाता, तस्मा तं ठानं ‘‘अन्धवन’’न्ति पञ्ञायित्थाति अट्ठकथायं वुत्तम्। खीणासवानं यस्मा यत्थ कत्थचि चित्तविवेको होतियेव उपधिविवेकस्स सिद्धत्ता। तस्मा ‘‘कायविवेकत्थिनी’’ति वुत्तम्।</description>
    </item>
    
    <item>
      <title>०६. ब्रह्मसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/06_brahmasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/06_brahmasaMyuttam/</guid>
      <description>६. ब्रह्मसंयुत्तम्
१. पठमवग्गो
१. ब्रह्मायाचनसुत्तवण्णना १७२. परिवितक्को उदपादीति धम्मगम्भीरतापच्चवेक्खणहेतुको धम्मदेसनाय अप्पोस्सुक्को उप्पज्जि। अयं परिवितक्को कस्मा उदपादि? कत्थ च उदपादीति तं सब्बं विभावेतुं ‘‘सब्बबुद्धान’’न्तिआदि आरद्धम्। तत्थ आचिण्णसमाचिण्णोति आचरितो चेव आचरन्तेहि च सम्मदेव आचरितोति अत्थो। एतेन अयं परिवितक्को सब्बबुद्धानं पठमाभिसम्बोधियं उप्पज्जतेवाति अयमेत्थ धम्मताति दस्सेति। तत्थ अट्ठमे सत्ताहेति इदं सत्तमसत्ताहतो परं सत्ताहब्भन्तरे उप्पन्नत्ता वुत्तं, न पन इतरेसं विय अट्ठमस्स नाम सत्ताहस्स पवत्तितस्स सब्भावा। सपच्चग्घेति महग्घे। ‘‘पच्चग्घे’’ति वा पाठो, अभिनवेति अत्थो। सेलमयेति मुग्गवण्णसिलामये।</description>
    </item>
    
    <item>
      <title>०७. ब्राह्मणसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/07_brAhmaNasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/07_brAhmaNasaMyuttam/</guid>
      <description>७. ब्राह्मणसंयुत्तम्
१. अरहन्तवग्गो
१. धनञ्जानीसुत्तवण्णना १८७. धनञ्जानिगोत्ताति एत्थ पुब्बपुरिसतो आगतस्स कुलवंसस्स नामाभिधानसङ्खातं गं तायतीति गोत्तम्। (किं पन तन्ति? अञ्ञकुलपरम्परासाधारणं तस्स कुलस्स आदिपुरिससमुदागतं तंकुलपरियापन्नसाधारणं सामञ्ञरूपन्ति दट्ठब्बम्।) धनञ्जानिगोत्तं एतिस्सन्ति धनञ्जानिगोत्ता। तस्सा उदानस्स कारणं पुच्छित्वा आदितो पट्ठाय विभावेतुं ‘‘सो किरा’’तिआदि वुत्तम्। नानारसभोजनं देतीति योजना। पञ्चगोरससम्पादितं सालिभत्तं सूपसाकब्यञ्जनं नानारसं ब्राह्मणभोजनम्। मण्डलग्गखग्गन्ति मण्डलग्गसङ्खातं खग्गम्। दुविधो हि खग्गो मण्डलग्गो दीघग्गोति। तत्थ यस्स अग्गो मण्डलाकारेन ठितो, सो मण्डलग्गो। यस्स पन असिपुत्तिका विय दीघो, सो दीघग्गो।
सासनाति अनुसासना। ‘‘नमो…पे॰… सम्बुद्धस्सा’’ति एवं वुत्ता पञ्चपदिकगाथा। सत्थुसासने हि लोकियच्छन्दं अनपेक्खित्वा एसा पञ्चपदिकगाथाति दट्ठब्बा। ओक्कावरधराति पुब्बपुरिससङ्खातउक्काकवंसवरधारिका। सक्काति सक्कुणेय्यम्।</description>
    </item>
    
    <item>
      <title>०८. वङ्गीससंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/08_vangIsasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/08_vangIsasaMyuttam/</guid>
      <description>८. वङ्गीससंयुत्तम्
१. निक्खन्तसुत्तवण्णना २०९. आळवियन्ति आळविनगरसमीपे। अग्गचेतियेति गोतमकचेतियादीहि उत्तमचेतिये। तं किर भूमिरामणेय्यकभावेन मनुञ्ञताय पधानयुत्ततादिसम्पत्तिया च इतरचेतियेहि सेट्ठसम्मतम्। कप्पत्थेरेनाति ‘‘कप्पो’’ति गोत्ततो आगतनामो थेरो, सहस्सपुराणजटिलानं अब्भन्तरे अयं महाथेरो। ओहीनकोति थेरेसु गामं पिण्डाय पविट्ठेसु विहारे एव अवहीनको ठितो। तत्थ कारणमाह ‘‘विहारपालो’’तिआदि। समलङ्करित्वाति समं अलङ्कारेन अलङ्करित्वा। कुसलचित्तं विद्धंसेति पवत्तितुं अप्पदानवसेन। एतस्मिन्ति एतस्मिं रागे उप्पन्ने। ‘‘एकस्मि’’न्ति वा पाठो, एकस्मिं विसभागवत्थुके रागे उप्पन्ने। धम्मो वाति मम चित्ते उप्पज्जनकतो अञ्ञो धम्मो वा। येन कारणेन परो अनभिरतिं विनोदेत्वा इदानेव अभिरतिं उप्पादेय्य, तं कारणं कुतो लब्भाति योजना, तं कारणं नत्थीति अत्थो, तस्स अभावकारणवचनम्।</description>
    </item>
    
    <item>
      <title>०९. वनसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/09_vanasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/09_vanasaMyuttam/</guid>
      <description>९. वनसंयुत्तम्
१. विवेकसुत्तवण्णना २२१. संवेजेतुकामाति अत्थतो संवेगं उप्पादेतुकामा। तथाभूता नं किलेससङ्गणिकादितो विवेचेतुकामा नाम होतीति वुत्तं ‘‘विवेकं पटिपज्जापेतुकामा’’ति। बाहिरेसूति गोचरज्झत्ततो बहिभूतेसु। पुथुत्तारम्मणेसूति रूपादिनानारम्मणेसु। चरतीति पवत्तति। त्वं जनोति त्वं अत्तनो किलेसेहि जननतो विसुं जातो तादिसे एव अञ्ञस्मिं जने इमं अयोनिसोमनसिकारवसेन पवत्तमानं छन्दरागं विनयस्सु विनोदेहि। सतं तं सारयामसेति निय्यानिकसासने पब्बजित्वा सत्थु सन्तिके कम्मट्ठानं गहेत्वा अरञ्ञवासेन च सतिमन्तं पण्डितं तं मयम्पि यथाउप्पन्नं वितक्कं विनोदनाय सारयाम, सतं वा सप्पुरिसानं किलेसविगमनधम्मं पटिपज्जित्वा वसन्तं तं सारयाम वट्टदुक्खम्। पातालन्ति मोहपातालं किलेसरजो, तदेव ‘‘पाताल’’न्ति वुत्तम्। मा अवहरीति हेट्ठा दुग्गतिसोतं मा उपनेसि। सितन्ति सम्बन्धम्। तेनाह ‘‘सरीरलग्ग’’न्ति। विवेकमापन्नोति किलेसविवेकं समथविपस्सनाभावनमापन्नो। उत्तमवीरियन्ति उस्सोळ्हिलक्खणप्पत्तं वीरियं, चतुब्बिधं समप्पधानवीरियं वा सम्पत्तम्। पग्गय्हाति आरोपेत्वा। परमविवेकन्ति परमं समुच्छेदविवेकम्।</description>
    </item>
    
    <item>
      <title>१०. यक्खसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/10_yakkhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/10_yakkhasaMyuttam/</guid>
      <description>१०. यक्खसंयुत्तम्
१. इन्दकसुत्तवण्णना २३५. अत्तनो परिणायकत्तेन इन्दो नाम महेसक्खो, इन्दोति समञ्ञा अस्साति कत्वा ‘‘इन्दको’’तिपि वुच्चति, तस्स इन्दकस्स। इन्दकूटे पब्बते निवसतीति इन्दकूटनिवासी, तस्स इन्दकूटनिवासिनो। बलिकम्मेहि यजितब्बतो पूजितब्बतो यक्खो, तस्स यक्खस्स। इन्दस्स निवासट्ठानभूतं कूटं इन्दकूटन्ति यक्खतो कूटेन नामं लद्धम्। इन्दकूटो इन्दो उत्तरपदलोपेन यथा ‘‘केलासकूटो केलासो’’ति। इन्दो यक्खोति कूटतो यक्खेन नामं लद्धम्। न चेत्थ इतरीतरनिस्सयदोसो अञ्ञमञ्ञूपलक्खणभावतो यथा तं ‘‘कायकम्मट्ठान’’न्ति। रूपन्ति सकलं रूपक्खन्धमाह, न रूपायतनन्ति। इमं सरीरं पेच्च अयं किन्ति पटिलभतीति चोदेति।
कुतो आगच्छतीति पराधाररूपे जीवे अत्तनि मातुकुच्छिमोक्कन्ते रूपस्स सम्भवोति कुतो नाम ठानतो आगच्छति। तेनाह ‘‘इमानि च अट्ठीनि इमा च मंसपेसियो’’तिआदि। कथं न्वयन्ति अयं कुच्छिसङ्खाते गब्भरे कथं सज्जतीति पुच्छति। ‘‘सीहानंव नदन्तानं, दाठीनं गिरिगब्भरे’’तिआदिना (थेरगा॰ निदानगाथा) गब्भरो च कुच्छिवाचको आगतो। तेनाह ‘‘गब्भरस्मिन्ति मातुकुच्छिस्मि’’न्ति। पुग्गलवादीति अत्तवादुपादानो। यथा हि मच्छमंसं भुत्तं फेणं विय हुत्वा विलीयति, न च पञ्ञायति सत्तभावेन अप्पवत्तनतो, एवमेवं यदि मातुकुच्छिस्मिं गब्भभावेन उप्पन्नं रूपं सत्तो न भवेय्य नो वड्ढेय्य, विलीयित्वा गच्छेय्य, पञ्ञायति च तं रूपं, तस्मा जीवोति इमाय लद्धिया। एवमाहाति ‘‘रूपं…पे॰… गब्भरस्मि’’न्ति एवमवोच। पठमन्ति एतेसं पञ्चन्नं पठमम्। तेनाह ‘‘पठमेन पटिसन्धिविञ्ञाणेन सद्धि’’न्ति। ‘‘जातिउण्णंसूहीति जातिएळकाय उण्णंसूही’’ति वदन्ति। ‘‘गब्भं फालेत्वा गहितउण्णा जातिउण्णा। तस्सा अंसूहि तीहि कतसुत्तग्गे’’ति संयुत्तभाणकानं अधिप्पायो।</description>
    </item>
    
    <item>
      <title>११. सक्कसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/11_sakkasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/01_sagAthAvagga-TIkA/11_sakkasaMyuttam/</guid>
      <description>११. सक्कसंयुत्तम्
१. पठमवग्गो
१. सुवीरसुत्तवण्णना २४७. अभियंसूति युद्धसज्जाभिमुखा हुत्वा गच्छिंसु। तत्राति तस्मिं असुरानं अभियाने अयं दानि वुच्चमाना अनुपुब्बतो कथा। तेत्तिंस पुरिसे गहेत्वाति तेत्तिंस पुरिसे पुञ्ञकिरियाय सहायभूते गहेत्वा। ‘‘यावजीवं मातापितुभरो अस्स’’न्तिआदिना समादिन्नानि सत्त वतपदानि पूरेत्वा। अधिगण्हन्तं अभिभवन्तम्। पुत्तहतायाति हतपुत्ताय। सा सुरा न होति, न सुरं पिविम्हाति अधिप्पायो। ततो पट्ठायाति ‘‘न सुरा’’ति वुत्तकालतो पट्ठाय। ‘‘न सुरन्ति न दिब्बन्तीति असुरा’’ति केचि। हेट्ठिमतले अन्तोभूमियं आयामतो दसयोजनसहस्सम्।
उरगादिसहचरितानि ठानानि उरगादीनीति आह ‘‘उरगादीसु पञ्चसु ठानेसू’’ति। पठमालिन्देति पठमे परिभण्डे। पञ्चयोजनसहस्सवित्थारपुथुबहलाहि सिनेरुस्स चतूसुपि पस्सेसु चत्तारो परिभण्डा। सिनेरुस्स हि तस्मिं तस्मिं पस्से युगन्धरादीसु पञ्चसतपरित्तदीपपरिवारे महादीपे च लभितब्बस्स महतो अत्थस्स वसेन महत्था। कुपिताविलचित्ताति कुपितेन कोपेन आकुलचित्ता। युद्धेसीति युद्धेसिनो। सेसेसूति सेसेसु परिभण्डेसु। सेसाति सुपण्णादयो।</description>
    </item>
    
  </channel>
</rss>