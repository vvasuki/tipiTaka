<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ सळायतनवग्ग-टीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/</link>
    <description>Recent content in &#43;०४ सळायतनवग्ग-टीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/index.xml" rel="self" type="application/rss+xml" />
    
    
    <item>
      <title>०१. सळायतनसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/01_saLAyatanasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/01_saLAyatanasaMyuttam/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
सळायतनवग्गटीका
१. सळायतनसंयुत्तम्
१. अनिच्चवग्गो
१. अज्झत्तानिच्चसुत्तवण्णना १. चक्खतीति चक्खु, ञाणं, यथासभावतो आरम्मणस्स जाननेन समविसमं आचिक्खन्तं विय पवत्ततीति अत्थो। तथा मंसचक्खु। तम्पि हि रूपदस्सने चक्खतीति चक्खु। बुद्धानंयेव चक्खूति बुद्धचक्खु, असाधारणतो हि सत्तसन्तानेसु सस्सतुच्छेददिट्ठि अनुलोमिकञाणयथाभूतञाणानञ्चेव कामरागानुसयादीनञ्च याथावतो विभावितञाणं आसयानुसयञाणं इन्द्रियपरोपरियत्तञाणञ्च। हेट्ठिमा तयो मग्गा चतुसच्चधम्मेसु वुत्ताकारेन पवत्तिया धम्मे चक्खूति धम्मचक्खु, तथा तेसं फलानि तंतंपटिपक्खेसु पटिप्पस्सद्धिपहानवसेन पवत्तनतो। समन्ततो सब्बधम्मेसु चक्खुकिच्चसाधनतो समन्तचक्खु, सब्बञ्ञुतञ्ञाणम्। दिब्बविहारसन्निस्सयेन लद्धब्बतो देवानं दिब्बचक्खु वियाति तं दिब्बचक्खु, अभिञ्ञाविसेसो। आलोकं वड्ढेत्वा रूपदस्सनतो ‘‘आलोकफरणेना’’ति वुत्तम्। ‘‘इदं दुक्खं अरियसच्चन्ति मे, भिक्खवे, पुब्बे अननुस्सुतेसु धम्मेसु चक्खुं उदपादी’’तिआदिना (सं॰ नि॰ ५.</description>
    </item>
    
    <item>
      <title>०२. वेदनासंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/02_vedanAsaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/02_vedanAsaMyuttam/</guid>
      <description>२. वेदनासंयुत्तम्
१. सगाथावग्गो
१. समाधिसुत्तवण्णना २४९. वेदना च पजानातीति सच्चाभिसम्बोधवसेन वुच्चमानवेदनानं पजाननं सातिसयसमाधानपुब्बकन्ति भगवता ‘‘समाहितो’’ति वुत्तन्ति आह ‘‘उपचारेन वा अप्पनाय वा समाहितो’’ति। वेदनाति तिस्सोपि वेदना। दुक्खसच्चवसेनाति दुक्खसच्चभावेन, परिजाननवसेनाति अत्थो। सम्भवन्ति समुदयं तण्हाविज्जाकम्मफस्सादिप्पभेदं उप्पत्तिकारणम्। तेनाह ‘‘समुदयसच्चवसेन पजानाती’’ति। यत्थाति यंनिमित्तं, यं आगम्म कामतण्हाविज्जादिनिरोधा वेदनानिरोधो, तेसं अयं निरोधो। निब्बानं आरब्भ अरियमग्गप्पवत्तिया हि निब्बानं वेदनानिरोधोति वुत्तो। खयं गमेतीति खयगामी, तं खयगामिनम्। छातं वुच्चति तण्हा कामानं पातुकामतावसेन पवत्तनतो, अच्चन्तमेव समुच्छिन्नत्ता नत्थि एतस्मिं छातन्ति निच्छातो। तेनाह ‘‘नित्तण्हो’’ति। सम्मसनचारवेदनाति सम्मसनूपचारवेदना। द्वीहि पदेहीति ‘‘समाहितो सम्पजानो’’ति इमेहि द्वीहि। ‘‘सतो’’ति पन इदं सम्पजानपदस्सेव उपब्रूहनन्ति अधिप्पायो। सेसेहि चतूहि चतुसच्चं कथितं, इतरेहि पन द्वीहि चतुसच्चबुज्झनमेव कथितम्। सब्बसङ्गाहिकोति सब्बसभावधम्मानं सङ्गण्हनको। तेनाह ‘‘चतुभूमकधम्मपरिच्छेदो वुत्तो’’ति।</description>
    </item>
    
    <item>
      <title>०३. मातुगामसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/03_mAtugAmasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/03_mAtugAmasaMyuttam/</guid>
      <description>३. मातुगामसंयुत्तम्
१. पठमपेय्यालवग्गो
१-२. मातुगामसुत्तादिवण्णना २८०-२८१. अगुणङ्गेहीति अगुणकोट्ठासेहि। रूपयतीति रूपं, सरीररूपम्। सरीररूपं पासंसं एतस्स अत्थीति रूपवा, तप्पटिक्खेपेन न च रूपवा, सम्पन्नरूपो न होतीति अत्थो। ञातिकुलतो अञ्ञतो वा आगताय भोगसम्पदाय अभावेन न भोगसम्पन्नो। दुस्सीलोति निस्सीलो। निस्सीलताय एव चस्सा पुब्बुट्ठायितादिआचाराभावो वुत्तो। आलसियोति आलसियताय युत्तो। पजञ्चस्स न लभतीति पजाभावसीसेन तस्सा परिवारहानि वुत्ता। परिवत्तेतब्बन्ति पुरिसवसेन परिवत्तेतब्बम्।
मातुगामसुत्तादिवण्णना निट्ठिता।
३. आवेणिकदुक्खसुत्तवण्णना २८२. आवेणितब्बतो मरियादाय विसुं असाधारणतो पस्सितब्बतो आवेणिकानि। पटिपच्चेके पुग्गले नियुत्तानीति पाटिपुग्गलिकानि। परिचारिकभावन्ति उपट्ठायिकभावम्।</description>
    </item>
    
    <item>
      <title>०४. जम्बुखादकसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/04_jambukhAdakasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/04_jambukhAdakasaMyuttam/</guid>
      <description>४. जम्बुखादकसंयुत्तम्
१. निब्बानपञ्हसुत्तवण्णना ३१४. निब्बानं आगम्माति एत्थ आगम्माति सब्बसङ्खारेहि निब्बिन्नस्स विसङ्खारनिन्नस्स गोत्रभुना विवट्टितमानसस्स मग्गेन सच्छिकरणेनाति अत्थो। सच्छिकिरियमानञ्हि तं अधिगन्त्वा आरम्मणपच्चयभूतञ्च पटिच्च अधिपतिपच्चयभूते च तस्मिं परमस्सासभावेन विमुत्तसङ्खारस्स परमगतिभावेन च पतिट्ठानभूते पतिट्ठाय खयसङ्खातो मग्गो रागादिके खेपेतीति तंसच्छिकरणाभावे रागादीनं अनुप्पत्तिनिरोधगमनाभावतो ‘‘निब्बानं आगम्म रागो खीयती’’ति वुत्तम्।
इमिनाव सुत्तेनाति इमिनाव जम्बुखादकसुत्तेन। किलेसक्खयमत्तं निब्बानन्ति वदेय्य ‘‘रागक्खयो’’तिआदिना सुत्ते आगतत्ता। ‘‘किलेसक्खयमत्त’’न्ति अविसेसेन वुत्तत्ता आह ‘‘कस्सा’’तिआदि। अद्धा अत्तनोति वक्खति ‘‘परस्स किलेसक्खयेन परस्स निब्बानसम्पत्ति न युत्ता’’ति। निब्बानारम्मणकरणेन गोत्रभुक्खणे किलेसक्खयप्पत्तिता च आपन्नाति आह – ‘‘किं पन तेसु अखीणेसुयेवा’’तिआदि। ननु आरम्मणकरणमत्तेन किलेसक्खयो अनुप्पत्तोति न सक्का वत्तुम्। चित्तञ्हि अतीतानागतादिसब्बं आलम्बनं करोति, न निप्फन्नमेवाति। गोत्रभूपि मग्गेन या किलेसानं अनुप्पत्तिधम्मता कातब्बा, तं आरब्भ पवत्तिस्सतीति?</description>
    </item>
    
    <item>
      <title>०५. सामण्डकसंयुत्तवण्णना</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/05_sAmaNDakasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/05_sAmaNDakasaMyuttavaNNanA/</guid>
      <description>५. सामण्डकसंयुत्तवण्णना
३३०-३३१. इमिनाव नयेनाति यो जम्बुखादकसंयुत्ते अत्थनयो, इमिनाव नयेन। इमिना हि द्वे संयुत्तानि पाळितो अत्थतो च अञ्ञमञ्ञं सदिसानेवाति दस्सेति।
सामण्डकसंयुत्तवण्णना निट्ठिता।</description>
    </item>
    
    <item>
      <title>०६. मोग्गल्लानसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/06_moggallAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/06_moggallAnasaMyuttam/</guid>
      <description>६. मोग्गल्लानसंयुत्तम्
१-८. पठमज्झानपञ्हसुत्तादिवण्णना ३३२-३३९. कामसहगतेसु सञ्ञामनसिकारेसु उपट्ठहन्तेसु ब्यापादादिसहगतापि सञ्ञामनसिकारा यथापच्चयं उपट्ठहन्तियेवाति वुत्तं ‘‘कामसहगताति पञ्चनीवरणसहगता’’ति। नीवरणानञ्हेत्थ निदस्सनमत्तमेतं, यदिदं कामग्गहणम्। पहीनावसेसा चेत्थ नीवरणा वेदितब्बा, तस्मा पञ्चग्गहणं न कत्तब्बम्। तस्साति महामोग्गल्लानत्थेरस्स सन्ततो उपट्ठहिंसु अचिण्णवसिताय। तेनाह ‘‘हानभागियं नाम अहोसी’’ति। आरम्मण…पे॰… सहगतन्ति वुत्तं इतरेसं अभावतो।
पठमज्झानपञ्हसुत्तादिवण्णना निट्ठिता।
९. अनिमित्तपञ्हसुत्तवण्णना ३४०. विपस्सनासमाधिंयेव, न फलसमाधिम्। छेज्जकिच्चं न निप्फज्जति अविच्छेदवसेन अप्पवत्तनतो। निकन्तीति विपस्सनं अस्सादेन्ती पवत्ततण्हा। साधेतुं नासक्खि उपक्किलिट्ठत्ता। निमित्तानुसारीति निच्चसुखअत्तनिमित्तानं अपूरणतो रागदोसमोहनिमित्तानिपेत्थ निमित्तानेव। वुट्ठान…पे॰… समाधिन्ति एतेन याव मग्गो नाधिगतो, ताव वुट्ठानगामिनिविपस्सनमनुयुञ्जन्तोपि यथारहं अनिमित्तं अप्पणिहितं सुञ्ञतं चेतोसमाधिं अनुयुत्तो विहरतीति वत्तब्बतं अरहतीति दस्सेति। विपस्सनासम्पयुत्तन्ति विपस्सनासङ्खातञाणसम्पयुत्तम्। चेतोसमाधिन्ति चित्तसीसेन विपस्सनासमाधिमाह। उपरिमग्गफलसमाधिन्ति पठममग्गसमाधिस्स पगेव अधिगतत्ता।</description>
    </item>
    
    <item>
      <title>०७. चित्तसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/07_chittasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/07_chittasaMyuttam/</guid>
      <description>७. चित्तसंयुत्तम्
१. संयोजनसुत्तवण्णना ३४३. भोगगामन्ति भोगुप्पत्तिगामम्। पवत्ततीति अप्पटिहतं हुत्वा पवत्तति पटिसम्भिदप्पत्तिया।
संयोजनसुत्तवण्णना निट्ठिता।
२. पठमइसिदत्तसुत्तवण्णना ३४४. अविसारदत्ताति पञ्हं ब्याकातुं वेय्यत्तियाभावेन असमत्थत्ता। उपासको थेरेसु ब्याकातुं असक्कोन्तेसु सयं ब्याकातुकामो पुच्छति, न विहेसाधिप्पायो। पठमवचनेन अब्याकरोन्ते दिस्वाव पुनप्पुनं पुच्छितं विहेसो विय होतीति कत्वा वुत्तं ‘‘विहेसेती’’ति।
पठमइसिदत्तसुत्तवण्णना निट्ठिता।
३. दुतियइसिदत्तसुत्तवण्णना ३४५. अवन्तियाति अवन्तिरट्ठे, तं पन मज्झिमपदेसतो दक्खिणदिसायम्। तेनाह ‘‘दक्खिणापथे’’ति। अधिप्पायेनाति तस्स वचनस्स अनुमोदनाधिप्पायेन वदति, न पन ततो किञ्चि गहेतुकामताधिप्पायेन।
दुतियइसिदत्तसुत्तवण्णना निट्ठिता।
४. महकपाटिहारियसुत्तवण्णना ३४६. तेसं अनुजानन्तोति तेसं दासकम्मकरानं सेसके यथारुचि विचारणं अनुजानन्तो। कुधितन्ति बलवता सूरियसन्तापेन सङ्कुथितम्। तेनाह ‘‘हेट्ठा’’तिआदि। अतितिखिणन्ति अतिविय तिक्खधातुकम्। असम्भिन्नपदन्ति अञ्ञत्थ अनागतत्ता तिपिटके अवोमिस्सकपदं, इधेव आगतपदन्ति अत्थो। पटिलीयमानेनाति पटिकंसेन विसेसनेन विलीयमानेन कायेन।</description>
    </item>
    
    <item>
      <title>०८. गामणिसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/08_gAmaNisaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/08_gAmaNisaMyuttam/</guid>
      <description>८. गामणिसंयुत्तम्
१. चण्डसुत्तवण्णना ३५३. ‘‘येन मिधेकच्चो चण्डो चण्डोत्वेव सङ्खं गच्छती’’ति एवं पञ्हपुच्छनेन धम्मसङ्गाहकत्थेरेहि चण्डोति गहितनामो। पाकटं करोतीति दस्सेति अत्तनो चण्डभावम्।
चण्डसुत्तवण्णना निट्ठिता।
२. तालपुटसुत्तवण्णना ३५४. वालोति वुच्चति तालो, तस्स तालपुटं नाम। यथा आमलकीफलसमानकं, सो पन तालसदिसमुखवण्णत्ता तालपुटोति एवंनामको। तेनाह ‘‘तस्स किरा’’तिआदि। अभिनीहारसम्पन्नो अनेकेसु कप्पेसु सम्भतसावकबोधिसम्भारो। तथा हेस असीतिया महासावकेसु अब्भन्तरो जातो। सहस्सं देन्ति नच्चं पस्सितुकामा। समज्जवेसन्ति नेपच्चवेसम्। कीळं कत्वाति नच्चकीळितं कीळित्वा, नच्चित्वाति अत्थो।
पुब्बे तथापवत्तवुत्तन्तदस्सने सच्चेन, तब्बिपरियाये अलिकेन। रागपच्चयाति रागुप्पत्तिया कारणभूता। मुखतो…पे॰… दस्सनादयोति आदि-सद्देन मुखतो अग्गिजालनिक्खमदस्सनादिके सङ्गण्हाति। अञ्ञे च…पे॰… अभिनयाति कामस्सादसंयुत्तानं सिङ्गारहस्सअब्भुतरसानञ्चेव ‘‘अञ्ञे चा’’ति वुत्तसन्तबीभच्छरसानञ्च दस्सनका अभिनया। दोसपच्चयाति दोसुप्पत्तिया कारणभूता। हत्थपादच्छेदादीति आदि-सद्देन सङ्गहितानं रुद्दवीरभयानकरसानं दस्सनका अभिनया। मोहपच्चयाति मोहुप्पत्तिया कारणभूता। एवमादयोति आदि-सद्देन सङ्गहितानं करुणासन्तभयानकरसानं दस्सनका अभिनया। ते हि रसे सन्धाय पाळियं ‘‘ये धम्मा रजनीया, ये धम्मा दोसनीया, ये धम्मा मोहनीया’’ति च वुत्तम्।</description>
    </item>
    
    <item>
      <title>०९. असङ्खतसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/09_asankhatasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/09_asankhatasaMyuttam/</guid>
      <description>९. असङ्खतसंयुत्तम्
१. पठमवग्गो
१-११. कायगतासतिसुत्तादिवण्णना ३६६-३७६. असङ्खतन्ति न सङ्खतं हेतुपच्चयेति। तेनाह ‘‘अकत’’न्ति। हितं एसन्तेनाति मेत्तायन्तेन। अनुकम्पमानेनाति करुणायन्तेन। उपादायाति आदियित्वाति अयमत्थोतिआह ‘‘चित्तेन परिग्गहेत्वा’’ति। अविपरीतधम्मदेसनाति अविपरीतधम्मस्स देसना, पटिपत्तिम्पि सावका विय गरुको भगवा। दायज्जं अत्तनो अधिट्ठितं निय्यातेति।
भिक्खासम्पत्तिकालादीनं सत्तन्नं सप्पायानं सम्पत्तिया लब्भनकाले। विपत्तिकाले पन एत्थ वुत्तविपरियायेन अत्थो वेदितब्बो। भारियन्ति दुक्खबहुलताय दारुणम्। अम्हाकं सन्तिका लद्धब्बा। तुम्हाकं अनुसासनीति तुम्हाकं दातब्बा अनुसासनी।
कायगतासतिसुत्तादिवण्णना निट्ठिता।
२. दुतियवग्गो
२३-३३. असङ्खतसुत्तादिवण्णना ३७७-४०९. तत्थ च नत्थि एत्थ तण्हासङ्खातं नतं, नत्थि एतस्मिं वा अधिगते पुग्गलभावोति अनतम्। अनासवन्ति एत्थापि एसेव नयो। सच्चधम्मताय सच्चम्। वट्टदुक्खतो पारमेतीति पारम्। सण्हट्ठेनाति सुखुमट्ठेन निपुणम्। ततो एव दुद्दसताय। अजज्जरं निच्चसभावत्ता। नत्थि एतस्स निदस्सनन्ति वा अनिदस्सनम्। एतस्मिं अधिगते नत्थि संसारे। पपञ्चन्ति वा निप्पपञ्चम्।</description>
    </item>
    
    <item>
      <title>१०. अब्याकतसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/10_abyAkatasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/04_saLAyatanavagga-TIkA/10_abyAkatasaMyuttam/</guid>
      <description>१०. अब्याकतसंयुत्तम्
१. खेमासुत्तवण्णना ४१०. बिम्बिसारस्स उपासिकाति बिम्बिसारस्स ओरोधभूता उपासिका। पण्डिच्चं सिक्खितभावेन। वेय्यत्तियं विसारदभावेन। विसारदा नाम तिहेतुकपटिसन्धिसिद्धसाभाविकपञ्ञा, ताय समन्नागता।
अच्छिद्दकगणनाय कुसलोति नवन्तगणनाय कुसलो। अङ्गुलिमुद्दाय गणनाय कुसलोति अङ्गुलिकाय एव गणनाय कुसलो सेय्यथापि पादसिका। पिण्डगणनायाति सङ्कलनपटुप्पन्नकारिनो पिण्डवसेन गणना। तथागतोति खीणासवो, तथागतं सन्धाय पुच्छतीति खीणासवोति चस्स अरहत्तफलवसिभावितखन्धे उपादाय अयं पञ्ञत्ति होति। तेसु खन्धेसु सति खीणासवा सत्तसङ्खाता होन्तीति वोहारेन पञ्ञपेतुं सक्का भवेय्य, असन्तेसु न सक्का, तस्मा परं मरणाति वुत्तत्ता तेसं अभावा ‘‘अब्याकतमेत’’न्ति वुत्तम्। यदि एवं तेसं अभावतो ‘‘न होति तथागतो परं मरणा’’ति पुट्ठाय ‘‘आमा’’ति पटिजानितब्बा सिया, तं पन सत्तसङ्खातस्स पुच्छितत्ता न पटिञ्ञातन्ति दट्ठब्बम्। येन रूपेनाति सत्ततथागते वुत्तरूपं सब्बञ्ञुतथागते पटिक्खिपितुं ‘‘तं रूप’’न्तिआदि वुत्तम्। यं उपादायाति यं खन्धपञ्चकं उपादाय। तदभावेनाति तस्स खन्धपञ्चकस्स अभावेन। तस्सा पञ्ञत्तियाति सत्तपञ्ञत्तिया अभावम्। निरुद्धं न निदस्सेति।</description>
    </item>
    
  </channel>
</rss>