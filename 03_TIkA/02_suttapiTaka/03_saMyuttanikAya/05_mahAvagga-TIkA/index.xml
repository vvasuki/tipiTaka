<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ महावग्ग-टीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/</link>
    <description>Recent content in &#43;०५ महावग्ग-टीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/index.xml" rel="self" type="application/rss+xml" />
    
    
    <item>
      <title>०१. मग्गसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/01_maggasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/01_maggasaMyuttam/</guid>
      <description>॥ नमो तस्स भगवतो अरहतो सम्मासम्बुद्धस्स॥
संयुत्तनिकाये
महावग्गटीका
१. मग्गसंयुत्तम्
१. अविज्जावग्गो
१-२. अविज्जासुत्तादिवण्णना १-२. पुब्बङ्गमाति पुब्बेचरा। अविज्जा हि अञ्ञाणलक्खणा सम्मुय्हनाकारेन आरम्मणे पवत्ततीति सम्पयुत्तधम्मानम्पि तदाकारानुविधानताय पच्चयो होति। तथा हि ते अनिच्चासुभदुक्खानत्तसभावेपि धम्मे निच्चादितो गण्हन्ति, अयमस्सा तेसं सहजातवसेन पुब्बङ्गमता। यं पन मोहेन अभिभूतो पापकिरियाय आदीनवं अपस्सन्तो पाणं हनति, अदिन्नं आदियति, कामेसु मिच्छा चरति, मुसा भणति, अञ्ञम्पि विविधं दुस्सील्यं आचरति, अयमस्स सहजातवसेन च उपनिस्सयवसेन च पुब्बङ्गमता। समापज्जनायाति तब्भावापज्जनाय अकुसलप्पत्तिया। सभावपटिलाभायाति अत्तलाभाय। तेनाह ‘‘उप्पत्तिया’’ति। सा पनेसा वुत्ताकारेन अकुसलानं पुब्बङ्गमभूता अविज्जा उप्पज्जतीति सम्बन्धो। यदेतन्ति यं एतं पापाजिगुच्छनताय पापतो अलज्जनाकारसण्ठितं अहिरिकं, पापानुत्रासताय पापतो अभायनाकारसण्ठितञ्च अनोत्तप्पं, एतं द्वयं अनुदेव अन्वागतमेव। अनु-सद्देन चेत्थ एतन्ति उपयोगवचनम्। अनुदेवाति एतस्स अत्थो सहेव एकतोति। एत्थ अविज्जाय वुत्तनयानुसारेन तप्पटिपक्खतो च अत्थो वेदितब्बो। अयं पन विसेसो – तत्थ यथा अकुसलकम्मपथवसेन पवत्तियं पुब्बङ्गमता अविज्जाय, एवं कुसलकम्मपथवसेन पुञ्ञकिरियवत्थुवसेन च पवत्तियं विज्जाय पुब्बङ्गमता वत्तब्बा। वीमंसाधिपतिवसेन पवत्तियं आधिपच्चाकारवसेन च पुब्बङ्गमता वेदितब्बा। द्वीहेवाति च अवधारणं आधिपच्चाकारस्स सहजातेनेव सङ्गहेतब्बतो।</description>
    </item>
    
    <item>
      <title>०२. बोज्झङ्गसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/02_bojjhangasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/02_bojjhangasaMyuttam/</guid>
      <description>२. बोज्झङ्गसंयुत्तम्
१. पब्बतवग्गो
१.हिमवन्तसुत्तवण्णना १८२. बुज्झति चतुसच्चं अरियसावको एतायाति बोधं, धम्मसामग्गी, अरियसावको पन चतुसच्चं बुज्झतीति बोधि। अङ्गाति कारणा। याय धम्मसामग्गियाति सम्बन्धो। तण्हावसेन पतिट्ठानं, दिट्ठिवसेन आयूहना। सस्सतदिट्ठिया पतिट्ठानं, उच्छेददिट्ठिया आयूहना। लीनवसेन पतिट्ठानं, उद्धच्चवसेन आयूहना। कामसुखानुयोगवसेन पतिट्ठानं, अत्तकिलमथानुयोगवसेन आयूहना। ओघतरणसुत्तवण्णनायं (सं॰ नि॰ १.१) –
‘‘किलेसवसेन पतिट्ठानं, अभिसङ्खारवसेन आयूहना। तण्हादिट्ठीहि पतिट्ठानं, अवसेसकिलेसाभिसङ्खारेहि आयूहना, सब्बाकुसलाभिसङ्खारवसेन पतिट्ठानं, सब्बलोकियकुसलाभिसङ्खारवसेन आयूहना’’ति –
वुत्तेसु पकारेसु इध अवुत्तानं वसेन वेदितब्बो। किलेससन्ताननिद्दाय उट्ठहतीति एतेन सिखापत्तविपस्सनासहगतानम्पि सतिआदीनं बोज्झङ्गभावं दस्सेति। चत्तारीतिआदिना मग्गफलेन सहगतानम्। सत्तहि बोज्झङ्गेहि भावितेहि सच्चपटिवेधो होतीति कथमिदं जानितब्बन्ति चोदनं सन्धायाह ‘‘यथाहा’’तिआदि। झानङ्गमग्गङ्गादयो वियाति एतेन बोधिबोज्झङ्गसद्दानं समुदायावयवविसयतं दस्सेति। सेनङ्गरथङ्गादयो वियाति एतेन पुग्गलपञ्ञत्तिया अविज्जमानपञ्ञत्तिभावं दस्सेति।</description>
    </item>
    
    <item>
      <title>०३. सतिपट्ठानसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/03_satipaTThAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/03_satipaTThAnasaMyuttam/</guid>
      <description>३. सतिपट्ठानसंयुत्तम्
१. अम्बपालिवग्गो
१. अम्बपालिसुत्तवण्णना ३६७. एकायन्वायन्ति सन्धिवसेन वुत्तं ओ-कारस्स व-कारं अ-कारस्स दीघं कत्वा। अयं किर संयुत्ताभिलापो, तत्थ अयन-सद्दो मग्गपरियायो। न केवलं अयमेव, अथ खो अञ्ञेपि मग्गपरियायाति पदुद्धारं करोन्तो ‘‘मग्गस्स ही’’तिआदिं वत्वा यदि मग्गपरियायो आयन-सद्दो, कस्मा पुन मग्गोति वुत्तन्ति चोदनं सन्धायाह ‘‘तस्मा’’तिआदि। तत्थ एकमग्गोति एकोव मग्गो। न हि निब्बानगामिमग्गो अञ्ञो अत्थीति। ननु सतिपट्ठानं इध मग्गोति अधिप्पेतं, तदञ्ञेपि बहू मग्गधम्मा अत्थीति? सच्चं अत्थि, ते पन सतिपट्ठानग्गहणेनेव गहिता तदविनाभावतो। तथा हि ञाणवीरियादयो निद्देसे गहिता, उद्देसे सतिया एव गहणं वेनेय्यज्झासयवसेनाति दट्ठब्बं, सतिया मग्गभावदस्सनत्थञ्च। न द्वेधापथभूतोति इमिना इमस्स द्वयभावाभावं विय अनिब्बानगामिभावाभावञ्च दस्सेति। निब्बानगमनट्ठेनाति निब्बानं गच्छति एतेनाति निब्बानगमनं, सो एव अविपरीतभावनाय अत्थो, तेन निब्बानगमनट्ठेन, निब्बानाधिगमूपायतायाति अत्थो। मग्गनीयट्ठेनाति गवेसितब्बताय।</description>
    </item>
    
    <item>
      <title>०४. इन्द्रियसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/04_indriyasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/04_indriyasaMyuttam/</guid>
      <description>४. इन्द्रियसंयुत्तम्
१. सुद्धिकवग्गो
१. सुद्धिकसुत्तवण्णना ४७१. चतुभूमक …पे॰… लब्भन्ति कुसलाब्याकतभावतो तेसं तिण्णं इन्द्रियानम्। वीरियिन्द्रियसमाधिन्द्रियानि…पे॰… सब्बत्थ लब्भन्ति कुसलत्तिकसाधारणत्ता। चतुभूमक …पे॰… वसेनाति चतुभूमकधम्मपरिच्छेदवसेन चेव कुसलादीहि सब्बसङ्गाहकधम्मपरिच्छेदवसेन च वुत्तन्ति अत्थो।
दुतियसमणब्राह्मणसुत्तवण्णना ४७७. दुक्खसच्चवसेनाति दुक्खसच्चभावेन न पजानन्ति। तञ्हि परिञ्ञेय्यताय दुक्खसच्चसङ्गहम्। समुदयसच्चवसेनाति तण्हाविज्जादिं सद्धिन्द्रियस्स समुदयसच्चभावेन न पजानन्ति। निरोधन्ति सद्धिन्द्रियस्स अनुपादाय निरोधनिमित्तं निब्बानम्। पटिपदन्ति सद्धिन्द्रियनिरोधगामिनिं पटिपदं अरियमग्गम्। सेसेसूति वीरियिन्द्रियादीसु।
सुक्कपक्खेति ‘‘सद्धिन्द्रियं पजानन्ती’’तिआदिनयप्पवत्ते अनवज्जपक्खे। अधिमोक्खवसेन आवज्जनसमुदयाति ‘‘अत्थि दिन्न’’न्तिआदिनयप्पवत्तपुब्बभागभूतसद्धाधिमोक्खवसेन आवज्जनुप्पत्तिया। तस्मा पठमुप्पन्ना सद्धा एव हेत्थ ‘‘आवज्जन’’न्ति वुत्ता, न मनोद्वारावज्जनम्। एस नयो सेसेसुपि। तस्मा पठमुप्पन्ना आवज्जना पग्गहुप्पत्तिट्ठानानं तिक्खानं वीरियिन्द्रियादीनं पठमुप्पत्तिया आवज्जनपरियायेन वुत्ताति दट्ठब्बम्। दुब्बला हि पठमुप्पन्ना पग्गहाभावतो वीरियिन्द्रियादीनं समुदयोति बलवभावप्पत्तवीरियिन्द्रियादिकस्स आवज्जनट्ठानियानि होन्तीति तेसं समुदयोति वुत्ता, पुब्बे अधिमुच्चनादिवसेन पवत्तस्स आवज्जनस्स समुदयाति अत्थो। पुन छन्दवसेनाति कत्तुकामताकुसलच्छन्दवसेन सद्धादीनं उप्पादेतुकामताकारप्पवत्तस्स छन्दस्स वसेन। मनसिकारवसेन आवज्जनसमुदयाति सद्धिन्द्रियादिवसेन पवत्तस्स दुब्बलस्स तस्स निब्बत्तकयोनिसोमनसिकारवसेन आवज्जनस्स उप्पत्तिया। एवम्पीति ‘‘अधिमोक्खवसेना’’तिआदिना वुत्ताकारेनपि। छसु सुत्तेसूति दुतियतो पट्ठाय छसु सुत्तेसु। चतुसच्चमेव कथितम्। अस्सादग्गहणेन हि समुदयसच्चं, आदीनवग्गहणेन दुक्खसच्चं, निस्सरणग्गहणेन निरोधमग्गसच्चानि गहितानीति। पठमसुत्ते पन इन्द्रियानं सरूपदस्सनमेवाति।</description>
    </item>
    
    <item>
      <title>०५. सम्मप्पधानसंयुत्तवण्णना</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/05_sammappadhAnasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/05_sammappadhAnasaMyuttavaNNanA/</guid>
      <description>५. सम्मप्पधानसंयुत्तवण्णना
६५१-७०४. सम्मप्पधानसंयुत्ते पुब्बभागविपस्सनाव कथिता ‘‘अकुसलानं धम्मानं पहानाया’’तिआदिवचनतो।
सम्मप्पधानसंयुत्तवण्णना निट्ठिता।</description>
    </item>
    
    <item>
      <title>०६. बलसंयुत्तवण्णना</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/06_balasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/06_balasaMyuttavaNNanA/</guid>
      <description>६. बलसंयुत्तवण्णना
७०५-८१२. बलसंयुत्ते बलानि मिस्सकानेव कथितानि ‘‘विवेकनिस्सित’’न्ति वचनतो।
बलसंयुत्तवण्णना निट्ठिता।</description>
    </item>
    
    <item>
      <title>०७. इद्धिपादसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/07_iddhipAdasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/07_iddhipAdasaMyuttam/</guid>
      <description>७. इद्धिपादसंयुत्तम्
१. चापालवग्गो
१. अपारसुत्तवण्णना ८१३. छन्दं निस्साय पवत्तो समाधीति कत्तुकम्यताछन्दं अधिपतिं कत्वा पटिलद्धसमाधि छन्धसमाधि। पधानसङ्खाराति चतुकिच्चसाधकस्स सम्मप्पधानवीरियस्सेतं अधिवचनम्। तेहीति छन्दसमाधिपधानसङ्खारेहि। इद्धिया पादन्ति निप्फत्तिपरियायेन इज्झनट्ठेन, इज्झन्ति एताय सद्धा इद्धा वुद्धा उक्कंसगता होन्तीति इमिना वा परियायेन ‘‘इद्धी’’ति सङ्खातानं उपचारज्झानादिकुसलचित्तसम्पयुत्तानं छन्दसमाधिपधानसङ्खारानं अधिट्ठानट्ठेन पादभूतं, सेसचित्तचेतसिकरासिन्ति अत्थो। सा एव च यथावुत्तइद्धि यस्मा हेट्ठिमा हेट्ठिमा उपरिमाय उपरिमाय पादभूता, तस्मा वुत्तं ‘‘इद्धिभूतं वा पादन्ति इद्धिपाद’’न्ति। सेसेसूति वीरियसमाधिआदीसु। तत्थ हि वीरियं चित्तं वीमंसं अधिपतिं कत्वा पटिलद्धसमाधि वीमंसासमाधीति अत्थो वेदितब्बो। इधाति इमस्मिं इद्धिपादसंयुत्ते। एकपरिच्छेदोव अत्थनिद्देसो।</description>
    </item>
    
    <item>
      <title>०८. अनुरुद्धसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/08_anuruddhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/08_anuruddhasaMyuttam/</guid>
      <description>८. अनुरुद्धसंयुत्तम्
१. रहोगतवग्गो
१-२. पठमरहोगतसुत्तादिवण्णना ८९९-९००. छत्तिंसाय ठानेसूति अज्झत्तं काये समुदयधम्मानुपस्सी, वयो, समुदयवयो, बहिद्धा समुदयो, वयो, समुदयवयो, अज्झत्तबहिद्धा समुदयो, वयो, समुदयवयधम्मानुपस्सीति नव अनुपस्सना, तथा वेदनाय चित्ते धम्मेसूति एवं छत्तिंसाय ठानेसु। दुतिये द्वादससु ठानेसूति काये अज्झत्तं बहिद्धा अज्झत्तबहिद्धा, वेदनाय चित्ते धम्मेसूति एवं द्वादससु ठानेसु।
३. सुतनुसुत्तवण्णना ९०१. इमाय पाळियाति इमाय हीनत्तिकपाळिया। इमे धम्मा हीना लामकट्ठेन। इमे धम्मा मज्झिमा हीनपणीतानं मज्झे भवाति। उत्तमट्ठेन अत्तप्पकट्ठेन पधानभावं नीताति पणीता।
४-७. पठमकण्डकीसुत्तादिवण्णना ९०२-९०५. कण्डका एतिस्सा अत्थीति कण्डकी, करमन्दगच्छो। ओसधिभावापेक्खाय इत्थिलिङ्गनिद्देसो, तब्बहुलताय तं वनं ‘‘कण्डकीवन’’न्तेव पञ्ञायित्थ। सहस्सलोकन्ति सहस्सचक्कवाळलोकम्। दसचक्कवाळसहस्सं एकावज्जनस्स आपाथं आगच्छति तथा आलोकवड्ढनस्स कतत्ता।</description>
    </item>
    
    <item>
      <title>०९. झानसंयुत्तवण्णना</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/09_jhAnasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/09_jhAnasaMyuttavaNNanA/</guid>
      <description>९. झानसंयुत्तवण्णना
९२३. झानसंयुत्तं सुविञ्ञेय्यमेव, मिस्सकन्ति वदन्ति।
झानसंयुत्तवण्णना निट्ठिता।</description>
    </item>
    
    <item>
      <title>१०. आनापानसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/10_AnApAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/10_AnApAnasaMyuttam/</guid>
      <description>१०. आनापानसंयुत्तम्
१. एकधम्मवग्गो
१. एकधम्मसुत्तवण्णना ९७७. एत्थाति एतस्मिं पठमसुत्ते। वुत्तमेव, तस्मा तत्थ वुत्तनयेनेव वेदितब्बन्ति अधिप्पायो।
६. अरिट्ठसुत्तवण्णना ९८२. नो-सद्दो पुच्छायं, तस्मा नूति इमिना समानत्थोति आह ‘‘भावेथ नू’’ति। कामच्छन्दोति वत्थुकामेसु इच्छाति आह ‘‘पञ्चकामगुणिकरागो’’ति। द्वादससु आयतनधम्मेसु सपरसन्ततिपरियापन्नेसु। इमिना कामच्छन्दप्पहानकित्तनेन पटिघसञ्ञापटिविनयकित्तनेन च अनागामिमग्गं कथेति पञ्चोरम्भागियसञ्ञोजनसमुच्छेदस्स ब्याकतत्ता। विपस्सनं दस्सेन्तोति ‘‘विपस्सनं अनुयुञ्जथा’’ति दस्सेन्तो।
८. पदीपोपमसुत्तवण्णना ९८४. ‘‘नेव कायोपि किलमति न चक्खूनी’’ति अट्ठकथायं पदुद्धारो कतो। ‘‘कायोपि किलमति, चक्खूनिपि विहञ्ञन्ती’’ति वत्वा यत्थ यथा होति, तानि दस्सेतुं ‘‘धातुकम्मट्ठानस्मिं ही’’तिआदि वुत्तम्। चक्खूनि फन्दन्ति किलमन्तीतिआदि अतिवेलं उपनिज्झायने होतीति कत्वा वुत्तम्। इमस्मिं पन कम्मट्ठानेति आनापानकम्मट्ठाने। एवमाहाति ‘‘भिक्खु चेपि आकङ्खेय्य, नेव कायो किलमेय्या’’ति एवमाह।</description>
    </item>
    
    <item>
      <title>११. सोतापत्तिसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/11_sotApattisaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/11_sotApattisaMyuttam/</guid>
      <description>११. सोतापत्तिसंयुत्तम्
१. वेळुद्वारवग्गो
१. चक्कवत्तिराजसुत्तवण्णना ९९७. अनुग्गहगरहणेसु निपातोति अनुग्गण्हनगरहत्थजोतको निपातो। किमेत्थ अनुग्गण्हाति, किं वा गरहतीति आह ‘‘चतुन्न’’न्तिआदि। तत्थ अनुग्गण्हन्तो अनुच्छविकं कत्वा गण्हन्तो। गरहन्तो निन्दन्तो। इस्सरसीलो इस्सरो, तस्स भावो इस्सरियं, पभुता। अधीनं पति अधिपति, तस्स भावो आधिपच्चं, सामिभावोति आह – ‘‘इस्सरियाधिपच्च’’न्तिआदि। अनन्तकानीति अन्तरहितानि।
अवेच्चप्पसादेनाति वत्थुत्तयस्स गुणे याथावतो अवेच्च पविसित्वा पसादो। सो पन केनचि चलनरहितोति आह ‘‘अचलप्पसादेना’’ति। मग्गेनाति अरियमग्गेन। आगतप्पसादो तस्स अधिगमेन लद्धप्पसादो। अपुब्बं अचरिमन्ति एकज्झम्। अरियसावकानञ्हि अरियमग्गो उप्पज्जन्तोव तीसु वत्थूसु अवेच्चप्पसादं आवहन्तो एव उप्पज्जति। तेसन्ति विसयभूतानं तिण्णं वत्थूनं वसेन तिधा वुत्तो। यस्मा च अत्थतो एको, तस्माव निन्नानाकरणो होति पवत्तट्ठानभेदे सतिपि। अरियसावकस्स हीतिआदिना नयेन तमत्थं विवरति। पसादो ओकप्पना। पेमं भत्ति। गारवं गरुकरणम्। महन्तं उळारम्। एतं विभागेन नत्थि सब्बत्थ समानत्ता।</description>
    </item>
    
    <item>
      <title>१२. सच्चसंयुत्तम्</title>
      <link>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/12_sachchasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/03_saMyuttanikAya/05_mahAvagga-TIkA/12_sachchasaMyuttam/</guid>
      <description>१२. सच्चसंयुत्तम्
१. समाधिवग्गो
१. समाधिसुत्तवण्णना १०७१. चित्तेकग्गतायाति निस्सक्कवचनं ‘‘परिहायन्ती’’ति पदं अपेक्खित्वा। यथाभूतादिवसेनाति यथागतादिवसेन। यथाभूतं नाम इमस्मिं सुत्ते ‘‘समाहितो, भिक्खवे, भिक्खु यथाभूतं पजानाती’’तिआदि। आदि-सद्देन ‘‘तथा यस्मा’’तिआदिसङ्गहो दट्ठब्बो। तथा हि यथाभूतवसेन कारणच्छेदो कतो ‘‘तथा यस्मा’’तिआदिवचनेहि। वण्णाति अक्खरा, ‘‘गुणा’’ति केचि। पदब्यञ्जनानीति नामादिपदानि चेव तंसमुदायभूतब्यञ्जनानि च।
३. पठमकुलपुत्तसुत्तादिवण्णना १०७३-७५. सासनावचरा अधिप्पेता बाहिरकानं सच्चाभिसमयस्स अभावतो। तथाति इमिना चतुत्थपञ्चमेसु अत्थविसेसाभावं दस्सेति। यदि एवं कस्मा विसुं विसुं देसनाति आह ‘‘तेन तेन अभिलापेना’’तिआदि।
१०. तिरच्छानकथासुत्तवण्णना १०८०. दुग्गतितो संसारतो च निय्याति एतेनाति निय्यानं, सग्गमग्गो मोक्खमग्गो च। तस्मिं निय्याने नियुत्ता, तं एत्थ अत्थीति निय्यानिका। वचीदुच्चरितसंकिलेसतो वा निय्यातीति ई-कारस्स रस्सत्तं य-कारस्स क-कारं कत्वा निय्यानिका। चेतनाय सद्धिं सम्फप्पलापा वेरमणि। तप्पटिपक्खतो अनिय्यानिका, तस्स भावो अनिय्यानिकत्तम्। तिरच्छानभूतन्ति तिरोकरणभूतम्। कम्मट्ठानभावेति अनिच्चतापटिसंयुत्तचतुसच्चकम्मट्ठानभावे। सात्थकन्ति दानसीलादिनिस्सितत्ता हितपटिसंयुत्तम्।</description>
    </item>
    
  </channel>
</rss>