<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ नेत्तिविभाविनी on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/</link>
    <description>Recent content in &#43;०२ नेत्तिविभाविनी on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/index.xml" rel="self" type="application/rss+xml" />
    
    
    <item>
      <title>०१. सङ्गहवारअत्थविभावना</title>
      <link>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/01_sangahavAraatthavibhAvanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/01_sangahavAraatthavibhAvanA/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
नेत्तिविभाविनी
गन्थारम्भकथा
यजितब्बं यजित्वान, नमितब्बं नमामहम्।
यजनाद्यानुभावेन, अन्तराये जहं सदा॥
येन या रचिता नेत्ति, येन सा अनुमोदिता।
येहि संवण्णना कता, तेसानुभावनिस्सितो॥
किञ्चि किञ्चि सरित्वान, लीनालीनानुसन्ध्यादिम्।
करिस्सं जिनसुत्तानं, हितं नेत्तिविभावनं॥
अप्पमेय्यगुणो महाधम्मराजव्हयो भवे।
अच्छरियो अब्भुतो यो, बोधिसम्भारपूरणो॥
नानारट्ठिस्सरिस्सरो, सेट्ठो सासनपग्गहो।
पासंसराजपासंसो, नराचिन्तेय्यचिन्तको॥
चिन्तितकारको राजा, सिरट्ठिमालपालको।
अजेय्यजेय्यको महाचेत्यादिकारको सदा॥
अस्सामच्चेन ब्यत्तेन, जिनचक्कहितत्थिना।
अनन्तसुतिनामेन, सक्कच्चं अभियाचितो॥
कामं संवण्णना कता, थेरासभेहि गम्भीरा।
गम्भीरत्ता तु जानितुं, जिनपुत्तेहि दुक्करा॥</description>
    </item>
    
    <item>
      <title>०२. उद्देसवारअत्थविभावना</title>
      <link>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/02_uddesavAraatthavibhAvanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/02_uddesavAraatthavibhAvanA/</guid>
      <description>२. उद्देसवारअत्थविभावना
१. एवं सङ्गहवारेन सङ्खेपतो दस्सिते हारादयो इदानि विभागेन दस्सेतुं ‘‘तत्थ कतमे सोळस हारा’’तिआदिदेसना आरद्धा । अथ वा सोळसहारादिसमुदाया नेत्ति नाम मया महाकच्चानेन निद्दिट्ठाति वुत्ता, ‘‘कतमे ते सोळस हारा’’ति पुच्छितब्बत्ता वुत्तं ‘‘तत्थ सोळस हारा’’त्यादि। तत्थ तत्थाति तेसु सोळसहारादीसु। देसना हारो, विचयो हारो…पे॰… सामारोपनो हारोति इमे सोळस हाराति दट्ठब्बा।
तत्थ सब्बसाधारणत्ता हारपदस्स वचनत्थो पठमं वत्तब्बो। केनट्ठेन हाराति? हरीयन्ति एतेहीति हारा। एतेहि संवण्णनाविसेसेहि संवण्णियेसु सुत्तगेय्यादीसु अञ्ञाणसंसयविपल्लासा हरीयन्ति, इति अञ्ञाणादिहरणकारणत्ता ‘‘एतेही’’ति पदेन निद्दिट्ठा संवण्णनाविसेसा हारा नाम, हर-धातुया आचरियस्स वचीभेदसद्दो, तंसमुट्ठापको चित्तुप्पादो च मुख्यत्थो, वेनेय्यानं संवण्णेतब्बसुत्तस्स अत्थजाननादिञाणसम्पयुत्तचित्तुप्पादो कारणूपचारत्थो, तस्स उपनिस्सयपच्चयभूतानं संवण्णनाविसेसानं उपनिस्सयपच्चयसत्ति फलूपचारत्थो, इति-सद्देन सा उपनिस्सयपच्चयसत्तियेव परामसीयति। तंसत्तिसम्पन्ना संवण्णनाविसेसा ण-पच्चयत्था होन्ति। एस नयो एवरूपेसु ठानेसुपि। वित्थारो अट्ठकथायं (नेत्ति॰ अट्ठ॰ १) वुत्तो एव।</description>
    </item>
    
    <item>
      <title>०३. निद्देसवारअत्थविभावना</title>
      <link>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/03_niddesavAraatthavibhAvanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/03_niddesavAraatthavibhAvanA/</guid>
      <description>३. निद्देसवारअत्थविभावना
सोळसहारनिद्देसविभावना ४. हारादीसु समुदायस्स नेत्तिप्पकरणस्स उद्देसो उद्दिट्ठो, अम्हेहि च ञातो, ‘‘कतमो निद्देसो’’ति पुच्छितब्बत्ता उद्दिट्ठे हारादयो निद्दिसितुं ‘‘तत्थ सङ्खेपतो नेत्ती’’तिआदि आरद्धम्। अट्ठकथायं पन ‘‘एवं उद्दिट्ठे हारादयो निद्दिसितुं ‘तत्थ सङ्खेपतो’तिआदि आरद्ध’’न्ति (नेत्ति॰ अट्ठ॰ ४) वुत्तम्। तत्थ तत्थाति तस्मिं ‘‘तत्थ कतमे सोळस हारा? देसना विचयो’’तिआदिउद्देसपाठे। सङ्खेपतोति समासतो। नेत्तीति नेत्तिप्पकरणम्। कित्तिताति कथिता, इदानि निद्देसतो कथेस्सामीति वुत्तं होति।
१.
‘‘अस्सादादीनवता, निस्सरणम्पि च फलं उपायो च।
आणत्ती च भगवतो, योगीनं देसनाहारो’’ति॥ –
गाथायं येन संवण्णनाविसेसेन सुत्ते आगता अस्सादोपि आदीनवता आदीनवोपि निस्सरणम्पि फलम्पि उपायोपि योगीनं अत्थाय भगवतो आणत्तिपि इमे धम्मा दस्सिता संवण्णिता संवण्णनावसेन ञापिता, सो संवण्णनाविसेसो देसनाहारो नामाति अत्थयोजना।</description>
    </item>
    
    <item>
      <title>०४. पटिनिद्देसवारअत्थविभावना</title>
      <link>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/04_paTiniddesavAraatthavibhAvanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/04_paTiniddesavAraatthavibhAvanA/</guid>
      <description>४. पटिनिद्देसवारअत्थविभावना
१. देसनाहारविभङ्गविभावना ५. एवं हारादयो सरूपतो आचरियेन उद्देसतो उद्दिट्ठा, निद्देसतो च निद्दिट्ठा, अम्हेहि च ञाता, अथ कस्मा पुन ‘‘तत्थ कतमो देसनाहारो’’तिआदिको आरद्धोति चे? वेनेय्यानं तिविधत्ता। वेनेय्या हि अतितिक्खपञ्ञो नातितिक्खपञ्ञो मन्दपञ्ञोति तिविधा होन्ति। तेसञ्हि अतितिक्खपञ्ञस्सानुरूपं हारादयो उद्देसतो उद्दिट्ठा, नातितिक्खपञ्ञस्स अनुरूपं निद्देसतो निद्दिट्ठा, इदानि मन्दपञ्ञस्सानुरूपं हारादयो विभजित्वा दस्सेतुं ‘‘तत्थ कतमो देसनाहारो’’तिआदिको विभङ्गवारो आरद्धो। अट्ठकथायं पन ‘‘एवं हारादयोसुखग्गहणत्थं गाथाबन्धवसेन सरूपतो निद्दिसित्वा इदानि तेसु हारे ताव पटिनिद्देसवसेन विभजितुं ‘तत्थ कतमो देसनाहारो’तिआदि आरद्ध’’न्ति (नेत्ति॰ अट्ठ॰ ५) वुत्तम्।</description>
    </item>
    
    <item>
      <title>४ नयसमुट्ठानविभावना</title>
      <link>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/4_nayasamuTThAnavibhAvanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/4_nayasamuTThAnavibhAvanA/</guid>
      <description>नयसमुट्ठानविभावना
७९. येन येन संवण्णनाविसेसभूतेन देसनाहारसम्पातादिना हारसम्पातेन एकसुत्तप्पदेसत्था निद्धारेत्वा विभत्ता, सो संवण्णनाविसेसभूतो देसनाहारसम्पातादिहारसम्पातो परिपुण्णो, ‘‘कतमं नयसमुट्ठान’’न्ति पुच्छितब्बत्ता ‘‘तत्थ कतमं नयसमुट्ठान’’न्तिआदि आरद्धम्। अट्ठकथायं पन –‘‘एवं नानासुत्तवसेन, एकसुत्तवसेन च हारविचारं दस्सेत्वा इदानि नयविचारं दस्सेतुं ‘तत्थ कतमं नयसमुट्ठान’न्तिआदि आरद्ध’’न्ति (नेत्ति॰ अट्ठ॰ ७९) वुत्तम्। ‘‘तत्थ कतमो नन्दियावट्टनयो’’तिआदिं अनारभित्वा ‘‘तत्थ कतमं नयसमुट्ठान’’न्तिआदिआरम्भने कारणं अट्ठकथायं वुत्तमेव। तत्थ तत्थाति तेसु हारादीसु यो अत्थनयो संवण्णनानयेन निद्दिट्ठो, तस्सेव अत्थनयस्स समुट्ठानं भूमिं पुच्छति ‘‘कतमं नयसमुट्ठान’’न्ति।
किञ्चापि संवण्णनानया निद्दिट्ठा, तथापि अत्थनयसंवण्णनानयानं विसेसस्स पाकटं कातुं पुन कथयिस्साम। तण्हाअविज्जाहि संकिलेसपक्खस्स सुत्तत्थस्स चतुसच्चयोजनमुखेन नयनलक्खणो संवण्णनाविसेसो चेव समथविपस्सनाहि वोदानपक्खस्स सुत्तत्थस्स चतुसच्चयोजनमुखेन नयनलक्खणो संवण्णनाविसेसो च नन्दियावट्टो नयो नाम। तीहि अकुसलमूलेहि लोभादीहि संकिलेसपक्खस्स सुत्तत्थस्स चतुसच्चयोजनमुखेन नयनलक्खणो संवण्णनाविसेसो चेव तीहि कुसलमूलेहि अलोभादीहि वोदानपक्खस्स सुत्तत्थस्स चतुसच्चयोजनमुखेन नयनलक्खणो संवण्णनाविसेसो च तिपुक्खलो नयो नाम। चतूहि सुभसञ्ञादीहि विपल्लासेहि सकलसंकिलेसपक्खस्स सुत्तत्थस्स चतुसच्चयोजनमुखेन नयनलक्खणो संवण्णनाविसेसो चेव चतूहि असुभसञ्ञादीहि अविपल्लासेहि सतिपट्ठानेहि, सद्धिन्द्रियेहि वा वोदानपक्खस्स सुत्तत्थस्स चतुसच्चयोजनमुखेन नयनलक्खणो संवण्णनाविसेसो च सीहविक्कीळितो नयो नामाति वुत्ता नया संवण्णनानया नाम। तेसं संवण्णनानयानं समुट्ठानं पुच्छति ‘‘कतमं नयसमुट्ठान’’न्ति।</description>
    </item>
    
    <item>
      <title>५ सासनपट्ठानविभावना</title>
      <link>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/5_sAsanapaTThAnavibhAvanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/05_khuddakanikAya/02_nettivibhAvinI/5_sAsanapaTThAnavibhAvanA/</guid>
      <description>सासनपट्ठानविभावना
८९. ‘‘तत्थ कतमं नयसमुट्ठान’’न्तिआदिना आचरियेन सब्बथा नयसमुट्ठानं ठपितं, अम्हेहि च ञातं, ‘‘सोळसहारपञ्चनयअट्ठारसमूलपदेसु अट्ठारस मूलपदा कथं विभत्ता, कुहिं अम्हेहि दट्ठब्बा’’ति वत्तब्बभावतो ‘‘तत्थ अट्ठारस मूलपदा कुहिं दट्ठब्बा’’तिआदि वुत्तम्। तत्थाति तेसु सोळसहारपञ्चनयअट्ठारसमूलपदेसु अट्ठारस मूलपदा केन पदेन आचरियेन विभत्ता, कुहिं अम्हेहि वित्थारतो दट्ठब्बाति पुच्छति। अट्ठारस मूलपदा सासनपट्ठाने मया विभत्ता, तुम्हेहि च वित्थारतो सासनपट्ठाने दट्ठब्बाति विस्सज्जेति। विभत्तायेव हि अट्ठारस मूलपदा दट्ठब्बा भवन्ति। अट्ठकथायं (नेत्ति॰ अट्ठ॰ ८९) पन –
‘‘एवं सब्बथा नयसमुट्ठानं विभजित्वा इदानि सासनपट्ठानं विभजन्तो यस्मा सङ्गहवारादीसु मूलपदेहेव पट्ठानं सङ्गहेत्वा सरूपतो न दस्सितं, तस्मा यथा मूलपदेहि पट्ठानं निद्धारेतब्बं, एवं पट्ठानतोपि मूलपदानि निद्धारेतब्बानीति दस्सनत्थं ‘अट्ठारस मूलपदा कुहिं दट्ठब्बा?</description>
    </item>
    
  </channel>
</rss>