<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ पञ्चक-छक्क-सत्तकनिपात-टीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/</link>
    <description>Recent content in &#43;०३ पञ्चक-छक्क-सत्तकनिपात-टीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/index.xml" rel="self" type="application/rss+xml" />
    
    
    <item>
      <title>०१. आहुनेय्यवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/01_Ahuneyyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/01_Ahuneyyavaggo/</guid>
      <description>१. आहुनेय्यवग्गो
१. पठमआहुनेय्यसुत्तवण्णना १. छक्कनिपातस्स पठमे चक्खुना रूपं दिस्वाति निस्सयवोहारेन वुत्तम्। ससम्भारकनिद्देसोयं यथा ‘‘धनुना विज्झती’’ति, तस्मा निस्सयसीसेन निस्सितस्स गहणं दट्ठब्बम्। तेनायमत्थो ‘‘चक्खुद्वारे रूपारम्मणे आपाथगते तं रूपं चक्खुविञ्ञाणेन दिस्वा’’ति। नेव सुमनो होतीति जवनक्खणे इट्ठे आरम्मणे रागं अनुप्पादेन्तो नेव सुमनो होति गेहस्सितपेमवसेनपि मग्गेन सब्बसो रागस्स समुच्छिन्नत्ता। न दुम्मनोति अनिट्ठे अदुस्सन्तो न दुम्मनो। पसादञ्ञथत्तवसेनपि इट्ठेपि अनिट्ठेपि मज्झत्तेपि आरम्मणे न समं सम्मा अयोनिसो गहणं असमपेक्खनम्। अयञ्चस्स पटिपत्ति सतिवेपुल्लप्पत्तिया पञ्ञावेपुल्लप्पत्तिया चाति आह ‘‘सतो सम्पजानो हुत्वा’’ति। सतिया युत्तत्ता सतो। सम्पजञ्ञेन युत्तत्ता सम्पजानो। ञाणुप्पत्तिपच्चयरहितकालेपि पवत्तिभेदनतो ‘‘सततविहारो कथितो’’ति वुत्तम्। सततविहारोति खीणासवस्स निच्चविहारो सब्बदा पवत्तनकविहारो। ठपेत्वा हि समापत्तिवेलं भवङ्गवेलञ्च खीणासवा इमिनाव छळङ्गुपेक्खाविहारेन विहरन्ति।</description>
    </item>
    
    <item>
      <title>०१. धनवग्गवण्णना</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/01_dhanavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/01_dhanavaggavaNNanA/</guid>
      <description>१. धनवग्गवण्णना
१-१०. सत्तकनिपातस्स पठमो वग्गो उत्तानत्थो।</description>
    </item>
    
    <item>
      <title>०१. सेखबलवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/01_sekhabalavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/01_sekhabalavaggo/</guid>
      <description>॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
पञ्चकनिपात-टीका
१. पठमपण्णासकम्
१. सेखबलवग्गो
१. संखित्तसुत्तवण्णना १. पञ्चकनिपातस्स पठमे कामं सम्पयुत्तधम्मेसु थिरभावोपि बलट्ठो एव, पटिपक्खेहि पन अकम्पनीयत्तं सातिसयं बलट्ठोति वुत्तं – ‘‘अस्सद्धिये न कम्पती’’ति।
संखित्तसुत्तवण्णना निट्ठिता।
२-६. वित्थतसुत्तादिवण्णना २-६. दुतिये हिरीयतीति लज्जति विरज्जति। यस्मा हिरी पापजिगुच्छनलक्खणा, तस्मा ‘‘जिगुच्छतीति अत्थो’’ति वुत्तम्। ओत्तप्पतीति उत्रसति। पापुत्रासलक्खणञ्हि ओत्तप्पम्।
पग्गहितवीरियोति सङ्कोचं अनापन्नवीरियो। तेनाह ‘‘अनोसक्कितमानसो’’ति। पहानत्थायाति समुच्छिन्नत्थाय। कुसलानं धम्मानं उपसम्पदा नाम समधिगमो एवाति आह ‘‘पटिलाभत्थाया’’ति।
गतिअत्था धातुसद्दा बुद्धिअत्था होन्तीति आह ‘‘उदयञ्च वयञ्च पटिविज्झितुं समत्थाया’’ति। मिस्सकनयेनायं देसना गताति आह ‘‘विक्खम्भनवसेन च समुच्छेदवसेन चा’’ति। तेनाह ‘‘विपस्सनापञ्ञाय चेव मग्गपञ्ञाय चा’’ति। विपस्सनापञ्ञाय विक्खम्भनकिरियतो सा च खो पदेसिकाति निप्पदेसिकं कत्वा दस्सेतुं ‘‘मग्गपञ्ञाय पटिलाभसंवत्तनतो’’ति वुत्तम्। दुक्खक्खयगामिनिभावेपि एसेव नयो। सम्माति याथावतो। अकुप्पधम्मताय हि मग्गपञ्ञाय खेपितं खेपितमेव, नास्स पुन खेपनकिच्चं अत्थीति उपायेन ञायेन सा पवत्ततीति आह ‘‘हेतुना नयेना’’ति। ततियादीसु नत्थि वत्तब्बम्।</description>
    </item>
    
    <item>
      <title>०२. अनुसयवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/02_anusayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/02_anusayavaggo/</guid>
      <description>२. अनुसयवग्गो
४.पुग्गलसुत्तवण्णना १४. दुतियस्स चतुत्थे उभतो उभयथा, उभतो उभोहि भागेहि विमुत्तोति उभतोभागविमुत्तो एकदेससरूपेकसेसनयेन। द्वीहि भागेहीति करणे निस्सक्के चेतं बहुवचनम्। आवुत्तिआदिवसेन अयं नियमो वेदितब्बोति आह ‘‘अरूपसमापत्तिया’’तिआदि। एतेन ‘‘समापत्तिया विक्खम्भनविमोक्खेन, मग्गेन समुच्छेदविमोक्खेन विमुत्तत्ता उभतोभागविमुत्तो’’ति एवं पवत्तो तिपिटकचूळनागत्थेरवादो, ‘‘नामकायतो रूपकायतो च विमुत्तत्ता उभतोभागविमुत्तो’’ति एवं पवत्तो तिपिटकमहारक्खितत्थेरवादो, ‘‘समापत्तिया विक्खम्भनविमोक्खेन एकवारं, मग्गेन समुच्छेदविमोक्खेन एकवारं विमुत्तत्ता उभतोभागविमुत्तो’’ति एवं पवत्तो तिपिटकचूळाभयत्थेरवादो चाति इमेसं तिण्णम्पि थेरवादानं एकज्झं सङ्गहो कतोति दट्ठब्बम्। एत्थ च पठमवादे द्वीहि भागेहि विमुत्तो उभतोभागविमुत्तो वुत्तो, दुतियवादे उभतो भागतो विमुत्तोति उभतोभागविमुत्तो, ततियवादे द्वीहि भागेहि द्वे वारे विमुत्तोति अयमेतेसं विसेसोति। विमुत्तोति किलेसेहि विमुत्तो, किलेसविक्खम्भनसमुच्छेदनेहि वा कायतो विमुत्तोहि अत्थो।</description>
    </item>
    
    <item>
      <title>०२. बलवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/02_balavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/02_balavaggo/</guid>
      <description>२. बलवग्गो
१. अननुस्सुतसुत्तवण्णना ११. दुतियस्स पठमे अभिजानित्वाति अभिविसिट्ठेन ञाणेन जानित्वा। अट्ठहि कारणेहि तथागतस्साति ‘‘तथा आगतोति तथागतो। तथा गतोति तथागतो। तथलक्खणं आगतोति तथागतो। तथधम्मे याथावतो अभिसम्बुद्धोति तथागतो। तथदस्सिताय तथागतो। तथावादिताय तथागतो। तथाकारिताय तथागतो। अभिभवनट्ठेन तथागतो’’ति एवं वुत्तेहि अट्ठहि कारणेहि। उसभस्स इदन्ति आसभं, सेट्ठट्ठानम्। तेनाह ‘‘आसभं ठानन्ति सेट्ठट्ठान’’न्ति। परतो दस्सितबलयोगेन ‘‘दसबलोह’’न्ति अभीतनादं नदति। ब्रह्मचक्कन्ति एत्थ सेट्ठपरियायो। ब्रह्मसद्दोति आह ‘‘सेट्ठचक्क’’न्ति। चक्कञ्चेतं धम्मचक्कं अधिप्पेतम्।
अननुस्सुतसुत्तवण्णना निट्ठिता।
३. संखित्तसुत्तवण्णना १३. ततिये कामं सम्पयुत्तधम्मेसु थिरभावोपि बलट्ठो एव, पटिपक्खेहि पन अकम्पनीयत्तं सातिसयं बलट्ठोति वुत्तं ‘‘मुट्ठस्सच्चे न कम्पती’’ति।</description>
    </item>
    
    <item>
      <title>०२. सारणीयवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/02_sAraNIyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/02_sAraNIyavaggo/</guid>
      <description>२. सारणीयवग्गो
१. पठमसारणीयसुत्तवण्णना ११. दुतियस्स पठमे सरितब्बयुत्तकाति अनुस्सरणारहा। मिज्जति सिनिय्हति एतायाति मेत्ता, मित्तभावो। मेत्ता एतस्स अत्थीति मेत्तं, कायकम्मम्। तं पन यस्मा मेत्तासहगतचित्तसमुट्ठानं, तस्मा वुत्तं ‘‘मेत्तेन चित्तेन कातब्बं कायकम्म’’न्ति। एस नयो सेसद्वयेपि। इमानीति मेत्तकायकम्मादीनि। भिक्खूनं वसेन आगतानि तेसं सेट्ठपरिसभावतो। यथा पन भिक्खुनीसुपि लब्भन्ति, एवं गिहीसुपि लब्भन्ति चतुपरिससाधारणत्ताति तं दस्सेन्तो ‘‘भिक्खूनञ्ही’’तिआदिमाह। भिक्खुनो सब्बम्पि अनवज्जकायकम्मं आभिसमाचारिककम्मन्तोगधमेवाति आह ‘‘मेत्तेन चित्तेन…पे॰… कायकम्मं नामा’’ति। भत्तिवसेन पवत्तियमाना चेतियबोधीनं वन्दना मेत्तासिद्धाति कत्वा तदत्थाय गमनं ‘‘मेत्तं कायकम्म’’न्ति वुत्तम्। आदि-सद्देन चेतियबोधिभिक्खूसु वुत्तावसेसापचायनादिवसेन पवत्तमेत्तावसेन पवत्तं कायिकं किरियं सङ्गण्हाति।</description>
    </item>
    
    <item>
      <title>०३. अनुत्तरियवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/03_anuttariyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/03_anuttariyavaggo/</guid>
      <description>३. अनुत्तरियवग्गो
१-२. सामकसुत्तादिवण्णना २१-२२. ततियस्स पठमे केवलकप्पन्ति एत्थ केवल-सद्दो अनवसेसत्थो, कप्प-सद्दो समन्तभावत्थो। तस्मा केवलकप्पं पोक्खरणियन्ति एवमत्थो दट्ठब्बो। अनवसेसं फरितुं समत्थस्सपि ओभासस्स केनचि कारणेन एकदेसफरणम्पि सिया, अयं पन सब्बसोव फरतीति दस्सेतुं समन्तत्थो कप्प-सद्दो गहितो। अत्तनो ओभासेन फरित्वाति वत्थालङ्कारसरीरसमुट्ठितेन ओभासेन फरित्वा, चन्दिमा विय एकोभासं एकपज्जोतं करित्वाति अत्थो। समनुञ्ञोति सम्मदेव कतमनुञ्ञो। तेनाह ‘‘समानचित्तो’’ति, समानज्झासयोति अत्थो। दुक्खं वचो एतस्मिन्ति दुब्बचो, तस्स कम्मं दोवचस्सं, तस्स पुग्गलस्स अनादरियवसेन पवत्ता चेतना, तस्स भावो अत्थिता दोवचस्सता। अथ वा दोवचस्समेव दोवचस्सता। सा अत्थतो सङ्खारक्खन्धो होति। चेतनापधानो हि सङ्खारक्खन्धो। चतुन्नं वा खन्धानं अपदक्खिणग्गाहिताकारेन पवत्तानं एतं अधिवचनन्ति वदन्ति। पापा अस्सद्धादयो पुग्गला एतस्स मित्ताति पापमित्तो, तस्स भावो पापमित्तता। सापि अत्थतो दोवचस्सता विय दट्ठब्बा। याय हि चेतनाय पुग्गलो पापमित्तो पापसम्पवङ्को नाम होति, सा चेतना पापमित्तता। चत्तारोपि वा अरूपिनो खन्धा तदाकारप्पवत्ता पापमित्तता। दुतियं उत्तानमेव।</description>
    </item>
    
    <item>
      <title>०३. पञ्चङ्गिकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/03_panchangikavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/03_panchangikavaggo/</guid>
      <description>३. पञ्चङ्गिकवग्गो
१-२. पठमअगारवसुत्तादिवण्णना २१-२२. ततियस्स पठमे आभिसमाचारिकन्ति अभिसमाचारे उत्तमसमाचारे भवम्। किं पन तन्ति आह ‘‘वत्तवसेन पञ्ञत्तसील’’न्ति। सेसं सुविञ्ञेय्यमेव। दुतिये नत्थि वत्तब्बम्।
पठमअगारवसुत्तादिवण्णना निट्ठिता।
३-४. उपक्किलेससुत्तादिवण्णना २३-२४. ततिये न च पभावन्तन्ति न च पभासम्पन्नम्। पभिज्जनसभावन्ति तापेत्वा ताळकज्जनपभङ्गुरम्। अवसेसं लोहन्ति वुत्तावसेसं सजातिलोहं, विजातिलोहं, पिसाचलोहं, कित्तिमलोहन्ति एवंपभेदं सब्बम्पि लोहम्। उप्पज्जितुं अप्पदानेनाति एत्थ ननु लोकियकुसलचित्तस्सपि सुविसुद्धस्सपि उप्पज्जितुं अप्पदानेनेव उपक्किलेसताति? सच्चमेतं, यस्मिं पन सन्ताने नीवरणानि लद्धप्पतिट्ठानि, तत्थ महग्गतकुसलस्सपि असम्भवो, पगेव लोकुत्तरकुसलस्स। परित्तकुसलं पन यथापच्चयं उप्पज्जमानं नीवरणेहि उपहते सन्ताने उप्पत्तिया अपरिसुद्धं होन्तं उपक्किलिट्ठं नाम होति अपरिसुद्धदीपकपल्लिकवट्टितेलादिसन्निस्सयो पदीपो विय। अपिच निप्परियायतो उप्पज्जितुं अप्पदानेनेव तेसं उपक्किलेसताति दस्सेन्तो ‘‘यदग्गेन ही’’तिआदिमाह। आरम्मणे विक्खित्तप्पवत्तिवसेन चुण्णविचुण्णता वेदितब्बा। चतुत्थे नत्थि वत्तब्बम्।</description>
    </item>
    
    <item>
      <title>०३. वज्जिसत्तकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/03_vajjisattakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/03_vajjisattakavaggo/</guid>
      <description>३. वज्जिसत्तकवग्गो
१. सारन्ददसुत्तवण्णना २१. ततियस्स पठमे देवायतनभावेन चित्तत्ता लोकस्स चित्तीकारट्ठानताय च चेतियं अहोसि। यावकीवन्ति (दी॰ नि॰ टी॰ २.१३४) एकमेवेतं पदं अनियमतो परिमाणवाची। कालो चेत्थ अधिप्पेतोति आह ‘‘यत्तकं काल’’न्ति। अभिण्हं सन्निपाताति निच्चसन्निपाता। तं पन निच्चसन्निपाततं दस्सेतुं ‘‘दिवसस्सा’’तिआदि वुत्तम्। सन्निपातबहुलाति पचुरसन्निपाता। वोसानन्ति सङ्कोचम्। ‘‘वुद्धियेवा’’तिआदिना वुत्तमत्थं ब्यतिरेकमुखेन दस्सेतुं ‘‘अभिण्हं असन्निपतन्ता ही’’तिआदि वुत्तम्। आकुलाति खुभिता न पसन्ना। भिज्जित्वाति वग्गबन्धतो विभज्ज विसुं विसुं हुत्वा।
सन्निपातभेरियाति सन्निपातारोचनभेरिया। अद्धभुत्ता वाति सामिभुत्ता वा। ओसीदमानेति हायमाने।
सुङ्कन्ति भण्डं गहेत्वा गच्छन्तेहि पब्बतखण्डनादितित्थगामद्वारादीसु राजपुरिसानं दातब्बभागम्। बलिन्ति निप्फन्नसस्सादितो छभागं सत्तभागन्तिआदिना लद्धब्बकरम्। दण्डन्ति दसवीसतिकहापणादिकं अपराधानुरूपं गहेतब्बधनदण्डम्। वज्जिधम्मन्ति वज्जिराजधम्मम्। इदानि अपञ्ञत्तपञ्ञापनादीसु तप्पटिक्खेपे च आदीनवानिसंसे च वित्थारतो दस्सेतुं ‘‘तेस’’न्तिआदि वुत्तम्। पारिचरियक्खमाति उपट्ठानक्खमा। पोराणं वज्जिधम्मन्ति एत्थ पुब्बे किर वज्जिराजानो ‘‘अयं चोरो’’ति आनेत्वा दस्सिते ‘‘गण्हथ नं चोर’’न्ति अवत्वा विनिच्छयमहामत्तानं देन्ति। ते विनिच्छिनित्वा सचे अचोरो होति, विस्सज्जेन्ति। सचे चोरो, अत्तना किञ्चि अकत्वा वोहारिकानं देन्ति, तेपि विनिच्छिनित्वा अचोरो चे, विस्सज्जेन्ति। चोरो चे, सुत्तधरानं देन्ति। तेपि विनिच्छिनित्वा अचोरो चे, विस्सज्जेन्ति। चोरो चे, अट्टकुलिकानं देन्ति, तेपि तथेव कत्वा सेनापतिस्स, सेनापति उपराजस्स, उपराजा रञ्ञो। राजा विनिच्छिनित्वा सचे अचोरो होति, विस्सज्जेति। सचे पन चोरो होति, पवेणिपण्णकं वाचापेति। तत्थ ‘‘येन इदं नाम कतं, तस्स अयं नामदण्डो’’ति लिखितम्। राजा तस्स किरियं तेन समानेत्वा तदनुच्छविकं दण्डं करोति। इति एतं पोराणं वज्जिधम्मं समादाय वत्तन्तानं मनुस्सा न उज्झायन्ति। परम्परागतेसु अट्टकुलेसु जाता अगतिगमनविरता अट्टमहल्लकपुरिसा अट्टकुलिका।</description>
    </item>
    
    <item>
      <title>०४. देवतावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/04_devatAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/04_devatAvaggo/</guid>
      <description>४. देवतावग्गो
५. पठममित्तसुत्तवण्णना ३६. चतुत्थस्स पञ्चमे अत्तनो गुय्हं तस्स आविकरोतीति अत्तनो गुय्हं निग्गुहितुं युत्तकथं अञ्ञस्स अकथेत्वा तस्सेव आचिक्खति। तस्स गुय्हं अञ्ञेसं नाचिक्खतीति तेन कथितगुय्हं यथा अञ्ञे न जानन्ति, एवं अनाविकरोन्तो छादेति।
पठममित्तसुत्तवण्णना निट्ठिता।
६-११. दुतियमित्तसुत्तादिवण्णना ३७-४२. छट्ठे पियो च होति मनापो चाति कल्याणमित्तलक्खणं दस्सितम्। कल्याणमित्तो हि सद्धासम्पन्नो च होति सीलसम्पन्नो सुतसम्पन्नो चागसम्पन्नो वीरियसम्पन्नो सतिसम्पन्नो समाधिसम्पन्नो पञ्ञासम्पन्नो। तत्थ सद्धासम्पत्तिया सद्दहति तथागतस्स सम्बोधिं कम्मञ्च कम्मफलञ्च, तेन सम्बोधिया हेतुभूतं सत्तेसु हितसुखं न परिच्चजति । सीलसम्पत्तिया सत्तानं पियो होति गरु भावनीयो चोदको पापगरही वत्ता वचनक्खमो। सुतसम्पत्तिया सच्चपटिच्चसमुप्पादादिपटिसंयुत्तानं गम्भीरानं कथानं कत्ता होति। चागसम्पत्तिया अप्पिच्छो होति सन्तुट्ठो पविवित्तो असंसट्ठो। वीरियसम्पत्तिया आरद्धवीरियो होति अत्तहितपरहितपटिपत्तियम्। सतिसम्पत्तिया उपट्ठितस्सती होति। समाधिसम्पत्तिया अविक्खित्तो होति समाहितचितो। पञ्ञासम्पत्तिया अविपरीतं पजानाति। सो सतिया कुसलाकुसलानं धम्मानं गतियो समन्नेसमानो पञ्ञाय सत्तानं हिताहितं यथाभूतं जानित्वा समाधिना तत्थ एकग्गचित्तो हुत्वा वीरियेन सत्ते अहिते निसेधेत्वा हिते नियोजेति। तेन वुत्तं ‘‘पियो…पे॰… नियोजेती’’ति। सत्तमादीनि उत्तानत्थानि।</description>
    </item>
    
    <item>
      <title>०४. सुमनवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/04_sumanavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/04_sumanavaggo/</guid>
      <description>४. सुमनवग्गो
१. सुमनसुत्तवण्णना ३१. चतुत्थस्स पठमे सतक्ककूति सतसिखरो, अनेककूटोति अत्थो। इदं तस्स महामेघभावदस्सनम्। सो हि महावस्सं वस्सति। तेनेवाह – ‘‘इतो चितो च उट्ठितेन वलाहककूटसतेन समन्नागतोति अत्थो’’ति। दस्सनसम्पन्नोति एत्थ दस्सनं नाम सोतापत्तिमग्गो। सो हि पठमं निब्बानदस्सनतो ‘‘दस्सन’’न्ति वुच्चति। यदिपि तं गोत्रभु पठमतरं पस्सति, दिस्वा पन कत्तब्बकिच्चस्स किलेसप्पहानस्स अकरणतो न तं ‘‘दस्सन’’न्ति वुच्चति। आवज्जनट्ठानियञ्हि तं ञाणम्। मग्गस्स निब्बानारम्मणतासामञ्ञेन चेतं वुत्तं, न निब्बानप्पटिविज्झनेन, तस्मा धम्मचक्खुं पुनप्पुनं निब्बत्तनेन भावनं अप्पत्तं दस्सनं, धम्मचक्खुञ्च परिञ्ञादिकिच्चकरणेन चतुसच्चधम्मदस्सनं तदभिसमयोति नत्थेत्थ गोत्रभुस्स दस्सनभावापत्ति। सेसमेत्थ सुविञ्ञेय्यमेव।</description>
    </item>
    
    <item>
      <title>०५ (६) १. नीवरणवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_6_1_nIvaraNavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_6_1_nIvaraNavaggo/</guid>
      <description>(६) १. नीवरणवग्गो
१-२. आवरणसुत्तादिवण्णना ५१-५२. दुतियस्स पठमे आवरन्तीति आवरणा, नीवारयन्तीति नीवरणा। एत्थ च आवरन्तीति कुसलधम्मुप्पत्तिं आदितो परिवारेन्ति। नीवारयन्तीति निरवसेसतो वारयन्तीति अत्थो, तस्मा आवरणवसेनाति आदितो कुसलुप्पत्तिवारणवसेन। नीवरणवसेनाति निरवसेसतो वारणवसेनाति एवमेत्थ अत्थो दट्ठब्बो। यस्मा पञ्च नीवरणा उप्पज्जमाना अनुप्पन्नाय लोकियलोकुत्तराय पञ्ञाय उप्पज्जितुं न देन्ति, उप्पन्नापि अट्ठ समापत्तियो पञ्च वा अभिञ्ञा उपच्छिन्दित्वा पातेन्ति, तस्मा ‘‘पञ्ञाय दुब्बलीकरणा’’ति वुच्चन्ति। उपच्छिन्दनं पातनञ्चेत्थ तासं पञ्ञानं अनुप्पन्नानं उप्पज्जितुं अप्पदानमेव। इति महग्गतानुत्तरपञ्ञानं एकच्चाय च परित्तपञ्ञाय अनुप्पत्तिहेतुभूता नीवरणधम्मा इतरासं समत्थतं विहनन्तियेवाति पञ्ञाय दुब्बलीकरणा वुत्ता। भावनामनसिकारेन विना पकतिया मनुस्सेहि निब्बत्तेतब्बो धम्मोति मनुस्सधम्मो, मनुस्सत्तभावावहो वा धम्मो मनुस्सधम्मो, अनुळारं परित्तकुसलम्। यं असतिपि बुद्धुप्पादे वत्तति, यञ्च सन्धायाह ‘‘हीनेन ब्रह्मचरियेन, खत्तिये उपपज्जती’’ति (जा॰ १.</description>
    </item>
    
    <item>
      <title>०५. धम्मिकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_dhammikavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_dhammikavaggo/</guid>
      <description>५. धम्मिकवग्गो
१. नागसुत्तवण्णना ४३. पञ्चमस्स पठमे परिसिञ्चितुन्ति (म॰ नि॰ अट्ठ॰ १.२७२) यो चुण्णमत्तिकादीहि गत्तानि उब्बट्टेन्तो मल्लकमुट्ठादीहि वा घंसन्तो नहायति, सो ‘‘नहायती’’ति वुच्चति। यो तथा अकत्वा पकतियाव नहायति, सो ‘‘परिसिञ्चती’’ति वुच्चति । भगवतो च सरीरे तथा हरितब्बं रजोजल्लं नाम नुपलिम्पति अच्छछविभावतो, उतुग्गहणत्थं पन भगवा केवलं उदके ओतरति। तेनाह ‘‘गत्तानि परिसिञ्चितु’’न्ति।
पुब्बकोट्ठकोति पाचीनकोट्ठको। सावत्थियं किर जेतवनविहारो कदाचि महा, कदाचि खुद्दको। तथा हि सो विपस्सिस्स भगवतो काले योजनिको अहोसि, सिखिस्स तिगावुतो, वेस्सभुस्स अड्ढयोजनिको, ककुसन्धस्स गावुतप्पमाणो, कोणागमनस्स अड्ढगावुतप्पमाणो, कस्सपस्स वीसतिउसभप्पमाणो, अम्हाकं भगवतो काले अट्ठकरीसप्पमाणो जातो। तम्पि नगरं तस्स विहारस्स कदाचि पाचीनतो होति, कदाचि दक्खिणतो, कदाचि पच्छिमतो, कदाचि उत्तरतो। जेतवनगन्धकुटियं पन चतुन्नं मञ्चपादानं पतिट्ठितट्ठानं अचलमेव। चत्तारि हि अचलचेतियट्ठानानि नाम महाबोधिपल्लङ्कट्ठानं, इसिपतने धम्मचक्कप्पवत्तनट्ठानं, सङ्कस्सनगरे देवोरोहनकाले सोपानस्स पतिट्ठानट्ठानं, मञ्चपादट्ठानन्ति। अयं पन पुब्बकोट्ठको कस्सपदसबलस्स वीसतिउसभविहारकाले पाचीनद्वारकोट्ठको अहोसि। सो इदानि ‘‘पुब्बकोट्ठको’’त्वेव पञ्ञायति।</description>
    </item>
    
    <item>
      <title>०५. महायञ्ञवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_mahAya~n~navaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_mahAya~n~navaggo/</guid>
      <description>५. महायञ्ञवग्गो
१. सत्तविञ्ञाणट्ठितिसुत्तवण्णना ४४. पञ्चमस्स पठमे यस्मा निदस्सनत्थे निपातो (दी॰ नि॰ टी॰ २.१२७) तस्मा सेय्यथापि मनुस्साति यथा मनुस्साति वुत्तं होति। विसेसो होतियेव सतिपि बाहिरस्स कारणस्स अभेदे अज्झत्तिकस्स भिन्नत्ता। नानत्तं काये एतेसं, नानत्तो वा कायो एतेसन्ति नानत्तकाया। इमिना नयेन सेसपदेसुपि अत्थो वेदितब्बो। नेसन्ति मनुस्सानम्। नानत्ता सञ्ञा एतेसं अत्थीति नानत्तसञ्ञिनो। सुखसमुस्सयतो विनिपातो एतेसं अत्थीति विनिपातिका सतिपि देवभावे दिब्बसम्पत्तिया अभावतो। अपायेसु वा गतो नत्थि निपातो एतेसन्ति विनिपातिका। तेनाह ‘‘चतुअपायविनिमुत्ता’’ति। पियङ्करमातादीनं वियाति पियङ्करमाता किर यक्खिनी पच्चूससमये अनुरुद्धत्थेरस्स धम्मं सज्झायतो सुत्वा –</description>
    </item>
    
    <item>
      <title>०५. मुण्डराजवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_muNDarAjavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/05_muNDarAjavaggo/</guid>
      <description>५. मुण्डराजवग्गो
१-२. आदियसुत्तादिवण्णना ४१-४२. पञ्चमस्स पठमे उट्ठानवीरियाधिगतेहीति वा उट्ठानेन च वीरियेन च अधिगतेहि। तत्थ उट्ठानन्ति कायिकं वीरियम्। वीरियन्ति चेतसिकन्ति वदन्ति। उट्ठानन्ति वा भोगुप्पादने युत्तप्पयुत्तता। वीरियं तज्जो उस्साहो। पीणितन्ति धातं सुतित्तम्। तथाभूतो पन यस्मा थूलसरीरो होति, तस्मा ‘‘थूलं करोती’’ति वुत्तम्। दुतियं उत्तानमेव।
आदियसुत्तादिवण्णना निट्ठिता।
३. इट्ठसुत्तवण्णना ४३. ततिये अप्पमादं पसंसन्तीति ‘‘एतानि आयुआदीनि पत्थयन्तेन अप्पमादो कातब्बो’’ति अप्पमादमेव पसंसन्ति पण्डिता। यस्मा वा पुञ्ञकिरियासु पण्डिता अप्पमादं पसंसन्ति, तस्मा आयुआदीनि पत्थयन्तेन अप्पमादोव कातब्बोति अत्थो। पुरिमस्मिं अत्थविकप्पे ‘‘पुञ्ञकिरियासू’’ति पदस्स ‘‘अप्पमत्तो’’ति इमिना सम्बन्धो। यस्मा पण्डिता अप्पमादं पसंसन्ति, यस्मा च पुञ्ञकिरियासु अप्पमत्तो उभो अत्थे अधिगतो होति, तस्मा आयुआदीनि पत्थयन्तेन अप्पमादोव कातब्बो। दुतियस्मिं अत्थविकप्पे पण्डिता अप्पमादं पसंसन्ति। कत्थाति?</description>
    </item>
    
    <item>
      <title>०६ (७) २. सञ्ञावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/06_7_2_sa~n~nAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/06_7_2_sa~n~nAvaggo/</guid>
      <description>(७) २. सञ्ञावग्गो
१-५. सञ्ञासुत्तादिवण्णना ६१-६५. दुतियस्स पठमे ‘‘महप्फला महानिसंसा’’ति उभयम्पेतं अत्थतो एकं, ब्यञ्जनमेव नानन्ति आह ‘‘महप्फला’’तिआदि। ‘‘पञ्चिमे गहपतयो आनिसंसा’’तिआदीसु (उदा॰ ७६) आनिसंस-सद्दो फलपरियायोपि होति । महतो लोकुत्तरस्स सुखस्स पच्चया होन्तीति महानिसंसा। अमतोगधाति अमतब्भन्तरा अमतं अनुप्पविट्ठा निब्बानदिट्ठत्ता, ततो परं न गच्छन्ति। तेन वुत्तं ‘‘अमतपरियोसाना’’ति। अमतं परियोसानं अवसानं एतासन्ति अमतपरियोसाना। मरणसञ्ञाति मरणानुपस्सनाञाणेन सञ्ञा। आहारे पटिकूलसञ्ञाति आहारं गमनादिवसेन पटिकूलतो परिग्गण्हन्तस्स उप्पन्नसञ्ञा। उक्कण्ठितस्साति निब्बिन्दन्तस्स कत्थचिपि असज्जन्तस्स। दुतियादीनि उत्तानत्थानेव।
सञ्ञासुत्तादिवण्णना निट्ठिता।
६-१०. साजीवसुत्तादिवण्णना ६६-७०. छट्ठे सह आजीवन्ति एत्थाति साजीवो, पञ्हस्स पुच्छनं विस्सज्जनञ्च। तेनाह ‘‘साजीवोति पञ्हपुच्छनञ्चेव पञ्हविस्सज्जनञ्चा’’तिआदि। अभिसङ्खतन्ति चितम्। सत्तमादीनि उत्तानत्थानेव।</description>
    </item>
    
    <item>
      <title>०६. अब्याकतवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/06_abyAkatavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/06_abyAkatavaggo/</guid>
      <description>६. अब्याकतवग्गो
१-२. अब्याकतसुत्तादिवण्णना ५४-५५. छट्ठवग्गस्स पठमं सुविञ्ञेय्यमेव। दुतिये अतीते अत्तभावे निब्बत्तकं कम्मन्ति ‘‘पुरिमकम्मभवस्मिं मोहो अविज्जा, आयूहना सङ्खारा, निकन्ति तण्हा, उपगमनं उपादानं, चेतना भवो’’ति एवमागतं सपरिक्खारं पञ्चविधं कम्मवट्टमाह। एतरहि मे अत्तभावो न सियाति विञ्ञाणनामरूपसळायतनफस्सवेदनासहितं पच्चुप्पन्नं पञ्चविधं विपाकवट्टमाह। यं अत्थिकन्ति यं परमत्थतो विज्जमानकम्। तेनाह ‘‘भूत’’न्ति। तञ्हि पच्चयनिब्बत्तताय ‘‘भूत’’न्ति वुच्चति। तं पजहामीति तप्पटिबद्धच्छन्दरागप्पहानेन ततो एव आयतिं अनुप्पत्तिधम्मतापादनवसेन पजहामि परिच्चजामि। हरितन्तन्ति (म॰ नि॰ अट्ठ॰ १.३०३) हरितमेव। अन्त-सद्देन पदवड्ढनं कतं यथा ‘‘वनन्तं सुत्तन्त’’न्ति, अल्लतिणादीनि आगम्म निब्बायतीति अत्थो। पथन्तन्ति महामग्गम्। सेलन्तन्ति पब्बतम्। उदकन्तन्ति उदकम्। रमणीयं वा भूमिभागन्ति तिणगुम्बादिरहितं विवित्तं अब्भोकासभूमिभागम्। अनाहाराति अपच्चया निरुपादाना। सेसमेत्थ उत्तानमेव।</description>
    </item>
    
    <item>
      <title>०६. महावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/06_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/06_mahAvaggo/</guid>
      <description>६. महावग्गो
१. सोणसुत्तवण्णना ५५. छट्ठस्स पठमे निसीदि भगवा पञ्ञत्ते आसनेति एत्थ किं तं आसनं पठममेव पञ्ञत्तं, उदाहु भगवन्तं दिस्वा पञ्ञत्तन्ति चे? भगवतो धरमानकाले पधानिकभिक्खूनं वत्तमेतं, यदिदं अत्तनो वसनट्ठाने बुद्धासनं पञ्ञपेत्वाव निसीदनन्ति दस्सेन्तो आह ‘‘पधानिकभिक्खू’’तिआदि। बुद्धकाले किर यत्थ यत्थ एकोपि भिक्खु विहरति, सब्बत्थ बुद्धासनं पञ्ञत्तमेव होति। कस्मा? भगवा हि अत्तनो सन्तिके कम्मट्ठानं गहेत्वा फासुकट्ठाने विहरन्ते मनसि करोति – ‘‘असुको मय्हं सन्तिके कम्मट्ठानं गहेत्वा गतो, असक्खि नु खो विसेसं निब्बत्तेतुं, नो’’ति। अथ नं पस्सति कम्मट्ठानं विस्सज्जेत्वा अकुसलवितक्कं वितक्कयमानं, ततो ‘‘कथञ्हि नाम मादिसस्स सत्थु सन्तिके कम्मट्ठानं गहेत्वा विहरन्तं इमं कुलपुत्तं अकुसलवितक्का अधिभवित्वा अनमतग्गे वट्टदुक्खे संसारेस्सन्ती’’ति तस्स अनुग्गहत्थं तत्थेव अत्तानं दस्सेत्वा तं कुलपुत्तं ओवदित्वा आकासं उप्पतित्वा पुन अत्तनो वसनट्ठानमेव गच्छति। अथेवं ओवदियमाना ते भिक्खू चिन्तयिंसु ‘‘सत्था अम्हाकं मनं जानित्वा आगन्त्वा अम्हाकं समीपे ठितंयेव अत्तानं दस्सेति। तस्मिं खणे, ‘भन्ते, इध निसीदथ निसीदथा’ति आसनपरियेसनं नाम भारो’’ति। ते आसनं पञ्ञपेत्वाव विहरन्ति। यस्स पीठं अत्थि, सो तं पञ्ञपेति। यस्स नत्थि, सो मञ्चं वा फलकं वा पासाणं वा वालिकापुञ्जं वा पञ्ञपेति। तं अलभमाना पुराणपण्णानिपि संकड्ढित्वा तत्थ पंसुकूलं पत्थरित्वा ठपेन्ति।</description>
    </item>
    
    <item>
      <title>०७ (८) ३. योधाजीववग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/07_8_3_yodhAjIvavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/07_8_3_yodhAjIvavaggo/</guid>
      <description>(८) ३. योधाजीववग्गो
१-२. पठमचेतोविमुत्तिफलसुत्तादिवण्णना ७१-७२. ततियस्स पठमे अविज्जापलिघन्ति एत्थ अविज्जाति वट्टमूलिका अविज्जा, अयं पचुरजनेहि उक्खिपितुं असक्कुणेय्यभावतो दुक्खिपनट्ठेन निब्बानद्वारप्पवेसविबन्धनेन च ‘‘पलिघो वियाति पलिघो’’ति वुच्चति। तेनेस तस्सा उक्खित्तत्ता ‘‘उक्खित्तपलिघो’’ति वुत्तो। पुनब्भवस्स करणसीलो, पुनब्भवं वा फलं अरहतीति पोनोभविका, पुनब्भवदायिकाति अत्थो। जातिसंसारोति जायनवसेन चेव संसरणवसेन च एवंलद्धनामानं पुनब्भवक्खन्धानं पच्चयो कम्माभिसङ्खारो। जातिसंसारोति हि फलूपचारेन कारणं वुत्तम्। तञ्हि पुनप्पुनं उप्पत्तिकारणवसेन परिक्खिपित्वा ठितत्ता ‘‘परिखा’’ति वुच्चति सन्तानस्स परिक्खिपनतो। तेनेस तस्स संकिण्णत्ता विकिण्णत्ता सब्बसो खित्तत्ता विनासितत्ता ‘‘संकिण्णपरिखो’’ति वुत्तो।</description>
    </item>
    
    <item>
      <title>०७. देवतावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/07_devatAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/07_devatAvaggo/</guid>
      <description>७. देवतावग्गो
१-३. अनागामिफलसुत्तादिवण्णना ६५-६७. सत्तमस्स पठमादीनि उत्तानत्थानि। ततिये अभिसमाचारे उत्तमसमाचारे भवं आभिसमाचारिकं, वत्तप्पटिपत्तिवत्तम्। तेनाह ‘‘उत्तमसमाचारभूत’’न्तिआदि। सेखपण्णत्तिसीलन्ति सेखियवसेन पञ्ञत्तसीलम्।
अनागामिफलसुत्तादिवण्णना निट्ठिता।
४-५. सङ्गणिकारामसुत्तादिवण्णना ६८-६९. चतुत्थे गणेन सङ्गणं समोधानं गणसङ्गणिका, सा आरमितब्बट्ठेन आरामो एतस्साति गणसङ्गणिकारामो। सङ्गणिकाति वा सकपरिससमोधानम्। गणोति नानाजनसमोधानम्। सेसमेत्थ सुविञ्ञेय्यमेव। पञ्चमं उत्तानत्थमेव।
सङ्गणिकारामसुत्तादिवण्णना निट्ठिता।
६. समाधिसुत्तवण्णना ७०. छट्ठे पटिप्पस्सम्भनं पटिप्पस्सद्धीति अत्थतो एकन्ति आह ‘‘न पटिप्पस्सद्धिलद्धेनाति किलेसप्पटिप्पस्सद्धिया अलद्धेना’’ति। सुक्कपक्खे सन्तेनातिआदीसु अङ्गसन्तताय आरम्मणसन्तताय सब्बकिलेससन्तताय च सन्तेन, अतप्पनियट्ठेन पणीतेन, किलेसप्पटिप्पस्सद्धिया लद्धत्ता, किलेसप्पटिप्पस्सद्धिभावं वा लद्धत्ता पटिप्पस्सद्धिलद्धेन, पस्सद्धिकिलेसेन वा अरहता लद्धत्ता पटिप्पस्सद्धिलद्धेन, एकोदिभावेन अधिगतत्ता एकोदिभावाधिगतेनाति एवमत्थो दट्ठब्बो।</description>
    </item>
    
    <item>
      <title>०७. महावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/07_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/07_mahAvaggo/</guid>
      <description>७. महावग्गो
१-२. हिरिओत्तप्पसुत्तादिवण्णना ६५-६६. सत्तमस्स पठमं उत्तानमेव। दुतिये तयो संवट्टाति आपोसंवट्टो, तेजोसंवट्टो, वायोसंवट्टोति तयो संवट्टा। तिस्सो संवट्टसीमाति आभस्सरा, सुभकिण्हा, वेहप्फलाति तिस्सो संवट्टसीमा। यदा हि कप्पो तेजेन संवट्टति विनस्सति, तदा आभस्सरतो हेट्ठा अग्गिना डय्हति। यदा आपेन संवट्टति, तदा सुभकिण्हतो हेट्ठा उदकेन विलीयति। यदा वायुना संवट्टति, तदा वेहप्फलतो हेट्ठा वायुना विद्धंसति। वित्थारतो पन सदापि एकं बुद्धक्खेत्तं विनस्सति। बुद्धक्खेत्तं नाम तिविधं होति जातिक्खेत्तं आणाक्खेत्तं विसयक्खेत्तन्ति। तत्थ जातिक्खेत्तं नाम दससहस्सचक्कवाळपरियन्तं होति, यं तथागतस्स पटिसन्धिगहणादीसु कम्पति। आणाक्खेत्तं कोटिसहस्सचक्कवाळपरियन्तं, यत्थ रतनसुत्तं (खु॰ पा॰ ६.</description>
    </item>
    
    <item>
      <title>०८ (९) ४. थेरवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/08_9_4_theravaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/08_9_4_theravaggo/</guid>
      <description>(९) ४. थेरवग्गो
१-२. रजनीयसुत्तादिवण्णना ८१-८२. चतुत्थस्स पठमं सुविञ्ञेय्यमेव। दुतिये गुणमक्खनाय पवत्तोपि अत्तनो कारकं गूथेन पहरन्तं गूथो विय पठमतरं मक्खेतीति मक्खो, सो एतस्स अत्थीति मक्खी। पळासतीति पळासो, परस्स गुणे डंसित्वा विय अपनेतीति अत्थो। सो एतस्स अत्थीति पळासी। पळासी पुग्गलो हि दुतियस्स धुरं न देति, सम्पसारेत्वा तिट्ठति। तेनाह ‘‘युगग्गाहलक्खणेन पळासेन समन्नागतो’’ति।
रजनीयसुत्तादिवण्णना निट्ठिता।
३. कुहकसुत्तवण्णना ८३. ततिये तीहि कुहनवत्थूहीति सामन्तजप्पनइरियापथसन्निस्सितपच्चयप्पटिसेवनभेदतो तिप्पभेदेहि कुहनवत्थूहि। तिविधेन कुहनवत्थुना लोकं कुहयति विम्हापयति ‘‘अहो अच्छरियपुरिसो’’ति अत्तनि परेसं विम्हयं उप्पादेतीति कुहको। लाभसक्कारत्थिको हुत्वा लपति अत्तानं दायकं वा उक्खिपित्वा यथा सो किञ्चि ददाति, एवं उक्काचेत्वा कथेतीति लपको। निमित्तं सीलं तस्साति नेमित्तिको, निमित्तेन वा चरति, निमित्तं वा करोतीति नेमित्तिको। निमित्तन्ति च परेसं पच्चयदानसञ्ञुप्पादकं कायवचीकम्मं वुच्चति । निप्पेसो सीलमस्साति निप्पेसिको। निप्पिसतीति वा निप्पेसो, निप्पेसोयेव निप्पेसिको। निप्पेसोति च सठपुरिसो विय लाभसक्कारत्थं अक्कोसनुप्पण्डनपरपिट्ठिमंसिकतादि।</description>
    </item>
    
    <item>
      <title>०८. अरहत्तवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/08_arahattavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/08_arahattavaggo/</guid>
      <description>८. अरहत्तवग्गो
१-३. दुक्खसुत्तादिवण्णना ७५-७७. अट्ठमस्स पठमादीसु नत्थि वत्तब्बम्। ततिये तिविधं कुहनवत्थुन्ति पच्चयप्पटिसेवनसामन्तजप्पनइरियापथप्पवत्तनसङ्खातं तिविधं कुहनवत्थुम्। उक्खिपित्वाति ‘‘महाकुटुम्बिको महानाविको महादानपती’’तिआदिना पग्गण्हित्वा लपनम्। अवक्खिपित्वाति ‘‘किं इमस्स जीवितं, बीजभोजनो नामाय’’न्ति हीळेत्वा लपनम्।
दुक्खसुत्तादिवण्णना निट्ठिता।
४. सुखसोमनस्ससुत्तवण्णना ७८. चतुत्थे यथावुत्तधम्मादीसु तस्स किलेसनिमित्तं दुक्खं अनवस्सनन्ति ‘‘सुखसोमनस्सबहुलो विहरती’’ति वुत्तम्। कायिकसुखञ्चेव चेतसिकसोमनस्सञ्च बहुलं अस्साति सुखसोमनस्सबहुलो। यवति तेन फलं मिस्सितं विय होतीति योनि, एकन्तिकं कारणम्। अस्साति यथावुत्तस्स भिक्खुनो। परिपुण्णन्ति अविकलं अनवसेसम्।
सुखसोमनस्ससुत्तवण्णना निट्ठिता।
५. अधिगमसुत्तवण्णना ७९. पञ्चमे आगच्छन्ति एतेन कुसला वा अकुसला वाति आगमनं, कुसलाकुसलानं उप्पत्तिकारणम्। तत्थ कुसलोति आगमनकुसलो। एवं धम्मे मनसिकरोतो कुसला वा अकुसला वा धम्मा अभिवड्ढन्तीति एवं जानन्तो। अपगच्छन्ति कुसला वा अकुसला वा एतेनाति अपगमनम्। तेसं एव अनुप्पत्तिकारणं, तत्थ कुसलोति अपगमनकुसलो। एवं धम्मे मनसिकरोतो कुसला वा अकुसला वा धम्मा नाभिवड्ढन्तीति एवं जानन्तो। उपायकुसलोति ठानुप्पत्तिकपञ्ञासमन्नागतो। इदञ्च अच्चायिककिच्चे वा भये वा उप्पन्ने तस्स तिकिच्छनत्थं ठानुप्पत्तिया कारणजाननवसेन वेदितब्बम्।</description>
    </item>
    
    <item>
      <title>०८. विनयवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/08_vinayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/08_vinayavaggo/</guid>
      <description>८. विनयवग्गो
१-८. पठमविनयधरसुत्तादिवण्णना ७५-८२. अट्ठमस्स पठमं दुतियञ्च उत्तानत्थमेव। ततिये विनयलक्खणे पतिट्ठितो लज्जिभावेन विनयलक्खणे ठितो होति। अलज्जी (पारा॰ अट्ठ॰ १.४५) हि बहुस्सुतोपि समानो लाभगरुकताय तन्तिं विसंवादेत्वा उद्धम्मं उब्बिनयं सत्थुसासनं दीपेत्वा सासने महन्तं उपद्दवं करोति, सङ्घभेदम्पि सङ्घराजिम्पि उप्पादेति। लज्जी पन कुक्कुच्चको सिक्खाकामो जीवितहेतुपि तन्तिं अविसंवादेत्वा धम्ममेव विनयमेव च दीपेति, सत्थुसासनं गरुं कत्वा ठपेति। एवं यो लज्जी, सो विनयं अजहन्तो अवोक्कमन्तोव लज्जिभावेन विनयलक्खणे ठितो होति पतिट्ठितो।
असंहीरोति एत्थ संहीरो नाम यो पाळियं वा अट्ठकथायं वा हेट्ठा वा उपरितो वा पदपटिपाटिया वा पुच्छियमानो वित्थुनति विप्फन्दति, सण्ठातुं न सक्कोति, यं यं परेन वुच्चति, तं तं अनुजानाति, सकवादं छड्डेत्वा परवादं गण्हाति। यो पन पाळियं वा अट्ठकथायं वा हेट्ठुपरियवसेन वा पदपटिपाटिया वा पुच्छियमानो न वित्थुनति न विप्फन्दति, एकेकलोमं सण्डासेन गण्हन्तो विय ‘‘एवं मयं वदाम, एवं नो आचरिया वदन्ती’’ति विस्सज्जेति। यम्हि पाळि च पाळिविनिच्छयो च सुवण्णभाजने पक्खित्तसीहवसा विय परिक्खयं परियादानं अगच्छन्तो तिट्ठति, अयं वुच्चति असंहीरो। यस्मा पन एवरूपो यं यं परेन वुच्चति, तं तं नानुजानाति, अत्तना सुविनिच्छिनितं कत्वा गहितं अविपरीतमत्थं न विस्सज्जेति, तस्मा वुत्तं ‘‘न सक्कोति गहितग्गहणं विस्सज्जापेतु’’न्ति। चतुत्थादीनि सुविञ्ञेय्यानि।</description>
    </item>
    
    <item>
      <title>०९ (१०) ५. ककुधवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/09_10_5_kakudhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/09_10_5_kakudhavaggo/</guid>
      <description>(१०) ५. ककुधवग्गो
१-१०. पठमसम्पदासुत्तादिवण्णना ९१-१००. पञ्चमस्स पठमे दुतिये च नत्थि वत्तब्बम्। ततिये आजाननतो अञ्ञा, उपरिमग्गपञ्ञा हेट्ठिममग्गेन ञातपरिञ्ञाय एव जाननतो। तस्सा पन फलभावतो मग्गफलपञ्ञा तंसहगता सम्मासङ्कप्पादयो च इध ‘‘अञ्ञा’’ति वुत्ता। अञ्ञाय ब्याकरणानि अञ्ञाब्याकरणानि। तेनेवाह ‘‘अञ्ञाब्याकरणानीति अरहत्तब्याकरणानी’’ति। अधिगतमानेनाति अप्पत्ते पत्तसञ्ञी, अनधिगते अधिगतसञ्ञी हुत्वा अधिगतं मयाति मानेन। चतुत्थादीनि उत्तानत्थानेव।
पठमसम्पदासुत्तादिवण्णना निट्ठिता।
ककुधवग्गवण्णना निट्ठिता।
दुतियपण्णासकं निट्ठितम्।
३. ततियपण्णासकं</description>
    </item>
    
    <item>
      <title>०९. सीतिवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/09_sItivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/09_sItivaggo/</guid>
      <description>९. सीतिवग्गो
१. सीतिभावसुत्तवण्णना ८५. नवमस्स पठमे सीतिभावन्ति निब्बानं, किलेसवूपसमं वा। निग्गण्हातीति अच्चारद्धवीरियतादीहि उद्धतं चित्तं उद्धच्चपक्खतो रक्खणवसेन निग्गण्हाति। पग्गण्हातीति अतिसिथिलवीरियतादीहि लीनं चित्तं कोसज्जपाततो रक्खणवसेन पग्गण्हाति। सम्पहंसेतीति समप्पवत्तचित्तं तथापवत्तियं पञ्ञाय तोसेति उत्तेजेति वा। यदा वा पञ्ञापयोगमन्दताय उपसमसुखानधिगमेन वा निरस्सादं चित्तं भावनाय न पक्खन्दति, तदा जातिआदीनि संवेगवत्थूनि पच्चवेक्खित्वा सम्पहंसेति समुत्तेजेति। अज्झुपेक्खतीति यदा पन चित्तं अलीनं अनुद्धतं अनिरस्सादं आरम्मणे समप्पवत्तं सम्मदेव भावनावीतिं ओतिण्णं होति, तदा पग्गहनिग्गहसम्पहंसनेसु किञ्चि ब्यापारं अकत्वा समप्पवत्तेसु अस्सेसु सारथी विय अज्झुपेक्खति, उपेक्खकोव होति। पणीताधिमुत्तिकोति पणीते उत्तमे मग्गफले अधिमुत्तो निन्नपोणपब्भारो।</description>
    </item>
    
    <item>
      <title>१० (११) १. फासुविहारवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/10_11_1_phAsuvihAravaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/10_11_1_phAsuvihAravaggo/</guid>
      <description>(११) १. फासुविहारवग्गो
१-४. सारज्जसुत्तादिवण्णना १०१-४. ततियस्स पठमे नत्थि वत्तब्बम्। दुतिये पिण्डपातादिअत्थाय उपसङ्कमितुं युत्तट्ठानं गोचरो, वेसिया गोचरो अस्साति वेसियागोचरो, मित्तसन्थववसेन उपसङ्कमितब्बट्ठानन्ति अत्थो। वेसिया नाम रूपूपजीविनियो, ता मित्तसन्थववसेन न उपसङ्कमितब्बा समणभावस्स अन्तरायकरत्ता, परिसुद्धासयस्सपि गरहाहेतुतो, तस्मा दक्खिणादानवसेन सतिं उपट्ठपेत्वा उपसङ्कमितब्बम्। विधवा वुच्चन्ति मतपतिका, पवुत्थपतिका वा। थुल्लकुमारियोति महल्लिका अनिविद्धा कुमारियो। पण्डकाति नपुंसका। ते हि उस्सन्नकिलेसा अवूपसन्तपरिळाहा लोकामिसनिस्सितकथाबहुला, तस्मा न उपसङ्कमितब्बा। भिक्खुनियो नाम उस्सन्नब्रह्मचरिया। तथा भिक्खूपि। अञ्ञमञ्ञं विसभागवत्थुभावतो सन्थववसेन उपसङ्कमने कतिपाहेनेव ब्रह्मचरियन्तरायो सिया, तस्मा न उपसङ्कमितब्बा, गिलानपुच्छनादिवसेन उपसङ्कमने सतोकारिना भवितब्बम्। ततियचतुत्थानि उत्तानत्थानेव।</description>
    </item>
    
    <item>
      <title>१०. आनिसंसवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/10_AnisaMsavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/10_AnisaMsavaggo/</guid>
      <description>१०. आनिसंसवग्गो
१-११. पातुभावसुत्तादिवण्णना ९६-१०६. दसमस्स पठमादीसु नत्थि वत्तब्बम्। अट्ठमे मेत्ता एतस्स अत्थीति मेत्तावा, तस्स भावो मेत्तावता, मेत्तापटिपत्ति, ताय। सा पन मेत्तावता मेत्तावसेन पारिचरियाति आह ‘‘मेत्तायुत्ताय पारिचरियाया’’ति। परिचरन्ति विप्पकतब्रह्मचरियत्ता। परिचिण्णसत्थुकेन सावकेन नाम सत्थुनो याव धम्मेन कातब्बा पारिचरिया, ताय सम्मदेव सम्पादितत्ता। नवमादीनि उत्तानत्थानि।
पातुभावसुत्तादिवण्णना निट्ठिता।
आनिसंसवग्गवण्णना निट्ठिता।
१०७-११६. एकादसमवग्गो उत्तानत्थोयेव।
इति मनोरथपूरणिया अङ्गुत्तरनिकाय-अट्ठकथाय
छक्कनिपातवण्णनाय अनुत्तानत्थदीपना समत्ता।
॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
सत्तकनिपात-टीका
१. पठमपण्णासकं</description>
    </item>
    
    <item>
      <title>११ (१२) २. अन्धकविन्दवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/11_12_2_andhakavindavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/11_12_2_andhakavindavaggo/</guid>
      <description>(१२) २. अन्धकविन्दवग्गो
१-४. कुलूपकसुत्तादिवण्णना १११-११४. दुतियस्स पठमे असन्थवेसु कुलेसु विस्सासो एतस्साति असन्थवविस्सासी। अनिस्सरो हुत्वा विकप्पेति संविदहति सीलेनाति अनिस्सरविकप्पी। विस्सट्ठानि विसुं खित्तानि भेदेन अवत्थितानि कुलानि घटनत्थाय उपसेवति सीलेनाति विस्सट्ठुपसेवी। दुतियादीनि उत्तानत्थानेव।
कुलूपकसुत्तादिवण्णना निट्ठिता।
५-१३. मच्छरिनीसुत्तादिवण्णना ११५-१२३. पञ्चमे आवासमच्छरियादीनि पञ्च इध भिक्खुनिया वसेन आगतानि, भिक्खुस्स वसेनपि तानि वेदितब्बानि। आवासमच्छरियेन हि समन्नागतो भिक्खु आगन्तुकं दिस्वा ‘‘एत्थ चेतियस्स वा सङ्घस्स वा परिक्खारो ठपितो’’तिआदीनि वत्वा सङ्घिकआवासं न देति। कुलमच्छरियेन समन्नागतो भिक्खु तेहि तेहि कारणेहि आदीनवं दस्सेत्वा अत्तनो उपट्ठाके कुले अञ्ञेसं पवेसम्पि निवारेति। लाभमच्छरियेन समन्नागतो सङ्घिकम्पि लाभं मच्छरायन्तो यथा अञ्ञे न लभन्ति, एवं करोति अत्तना विसमनिस्सितताय बलवनिस्सितताय च। वण्णमच्छरियेन समन्नागतो अत्तनो वण्णं वण्णेति, परेसं वण्णे ‘‘किं वण्णो एसो’’ति तं तं दोसं वदति। वण्णोति चेत्थ सरीरवण्णोपि, गुणवण्णोपि वेदितब्बो।</description>
    </item>
    
    <item>
      <title>१२ (१३) ३. गिलानवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/12_13_3_gilAnavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/12_13_3_gilAnavaggo/</guid>
      <description>(१३) ३. गिलानवग्गो
१२४-१३०. ततियो वग्गो उत्तानत्थोयेव।</description>
    </item>
    
    <item>
      <title>१३ (१४) ४. राजवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/13_14_4_rAjavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/13_14_4_rAjavaggo/</guid>
      <description>(१४) ४. राजवग्गो
१. पठमचक्कानुवत्तनसुत्तवण्णना १३१. चतुत्थस्स पठमे अत्थञ्ञूति हितञ्ञू। हितपरियायो हेत्थ अत्थ-सद्दो ‘‘अत्तत्थो परत्थो’’तिआदीसु (महानि॰ ६९; चूळनि॰ मोघराजमाणवपुच्छानिद्देसो ८५; पटि॰ म॰ ३.५) विय। यस्मा चेस परेसं हितं जानन्तो ते अत्तनि रञ्जेति, तस्मा वुत्तं ‘‘रञ्जितुं जानाती’’ति। दण्डेति अपराधानुरूपे दण्डने। बलम्हीति बलकाये। पञ्च अत्थेति अत्तत्थो, परत्थो, उभयत्थो, दिट्ठधम्मिको अत्थो, सम्परायिको अत्थोति एवं पञ्चप्पभेदे अत्थे। चत्तारो धम्मेति चतुसच्चधम्मे, कामरूपारूपलोकुत्तरभेदे वा चत्तारो धम्मे। पटिग्गहणपरिभोगमत्तञ्ञुताय एव परियेसनविस्सज्जनमत्तञ्ञुतापि बोधिता होन्तीति ‘‘पटिग्गहणपरिभोगमत्तं जानाति’’इच्चेव वुत्तम्।
उत्तरति अतिक्कमति, अभिभवतीति वा उत्तरं, नत्थि एत्थ उत्तरन्ति अनुत्तरम्। अनतिसयं, अप्पटिभागं वा अनेकासु देवमनुस्सपरिसासु अनेकसतक्खत्तुं तेसं अरियसच्चप्पटिवेधसम्पादनवसेन पवत्ता भगवतो धम्मदेसना धम्मचक्कम्। अपिच सब्बपठमं अञ्ञातकोण्डञ्ञप्पमुखाय अट्ठारसपरिसगणाय ब्रह्मकोटिया चतुसच्चस्स पटिवेधविधायिनी या धम्मदेसना, तस्सा सातिसया धम्मचक्कसमञ्ञा। तत्थ सतिपट्ठानातिधम्मो एव पवत्तनट्ठेन चक्कन्ति धम्मचक्कम्। चक्कन्ति वा आणा धम्मतो अनपेतत्ता, धम्मञ्च तं चक्कञ्चाति धम्मचक्कम्। धम्मेन ञायेन चक्कन्तिपि धम्मचक्कम्। यथाह ‘‘धम्मञ्च पवत्तेति चक्कञ्चाति धम्मचक्कं, चक्कञ्च पवत्तेति धम्मञ्चाति धम्मचक्कं, धम्मेन पवत्तेतीति धम्मचक्क’’न्तिआदि (पटि॰ म॰ २.</description>
    </item>
    
    <item>
      <title>१४ (१५) ५. तिकण्डकीवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/14_15_5_tikaNDakIvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/14_15_5_tikaNDakIvaggo/</guid>
      <description>(१५) ५. तिकण्डकीवग्गो
१. अवजानातिसुत्तवण्णना १४१. पञ्चमस्स पठमे दत्वा अवजानातीति एत्थ एको भिक्खु महापुञ्ञो चतुपच्चयलाभी होति, सो चीवरादीनि लभित्वा अञ्ञं अप्पपुञ्ञं आपुच्छति। सोपि तस्मिं पुनप्पुनं आपुच्छन्तेपि गण्हातियेव। अथस्स इतरो थोकं कुपितो हुत्वा मङ्कुभावं उप्पादेतुकामो वदति ‘‘अयं अत्तनो धम्मताय चीवरादीनि न लभति, अम्हे निस्साय लभती’’ति। एवम्पि दत्वा अवजानाति नाम। एको पन एकेन सद्धिं द्वे तीणि वस्सानि वसन्तो पुब्बे तं पुग्गलं गरुं कत्वा गच्छन्ते गच्छन्ते काले चित्तीकारं न करोति, आसननिसिन्नट्ठानम्पि न गच्छति। अयम्पि पुग्गलो संवासेन अवजानाति नाम। आधेय्यमुखोति आदितो धेय्यमुखो, पठमवचनस्मिंयेव ठपितमुखोति अत्थो। तत्थायं नयो – एको पुग्गलो सारुप्पंयेव भिक्खुं ‘‘असारुप्पो एसो’’ति कथेति। तं सुत्वा एस निट्ठं गच्छति, पुन अञ्ञेन सभागेन भिक्खुना ‘‘सारुप्पो अय’’न्ति वुत्तेपि तस्स वचनं न गण्हाति। असुकेन नाम ‘‘असारुप्पो अय’’न्ति अम्हाकं कथितन्ति पुरिमभिक्खुनोव कथं गण्हाति। अपरोपिस्स दुस्सीलं ‘‘सीलवा’’ति कथेति। तस्स वचनं सद्दहित्वा पुन अञ्ञेन ‘‘असारुप्पो एसो भिक्खु, नायं तुम्हाकं सन्तिकं उपसङ्कमितुं युत्तो’’ति वुत्तेपि तस्स वचनं अग्गहेत्वा पुरिमंयेव कथं गण्हाति। अपरो वण्णम्पि कथितं गण्हाति, अवण्णम्पि कथितं गण्हातियेव। अयम्पि आधेय्यमुखोयेव नाम आधातब्बमुखो, यं यं सुणाति, तत्थ तत्थ ठपितमुखोति अत्थो।</description>
    </item>
    
    <item>
      <title>१५ (१६) १. सद्धम्मवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/15_16_1_saddhammavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/15_16_1_saddhammavaggo/</guid>
      <description>(१६) १. सद्धम्मवग्गो
१५१-१६०. पठमो वग्गो उत्तानत्थोयेव।</description>
    </item>
    
    <item>
      <title>१६ (१७) २. आघातवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/16_17_2_AghAtavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/16_17_2_AghAtavaggo/</guid>
      <description>(१७) २. आघातवग्गो
१-५. पठमआघातपटिविनयसुत्तादिवण्णना १६१-१६५. दुतियस्स पठमे नत्थि वत्तब्बम्। दुतिये आघातो पटिविनयति एत्थ, एतेहीति वा आघातपटिविनया। तेनाह ‘‘आघातो एतेहि पटिविनेतब्बो’’तिआदि।
नन्तकन्ति अनन्तकं, अन्तविरहितं वत्थखण्डम्। यदि हि तस्स अन्तो भवेय्य, ‘‘पिलोतिका’’ति सङ्खं न गच्छेय्य।
सेवालेनाति बीजकण्णिककेसरादिभेदेन सेवालेन। उदकपप्पटकेनाति नीलमण्डूकपिट्ठिवण्णेन उदकपिट्ठिं छादेत्वा निब्बत्तेन उदकपिट्ठिकेन। घम्मेन अनुगतोति घम्मेन फुट्ठो अभिभूतो। चित्तुप्पादन्ति पटिघसम्पयुत्तचित्तुप्पादम्।
विसभागवेदनुप्पत्तिया ककचेनेव इरियापथपवत्तिनिवारणेन छिन्दन्तो आबाधति पीळेतीति आबाधो, सो अस्स अत्थीति आबाधिको। तंसमुट्ठानेन दुक्खितो सञ्जातदुक्खो। बाळ्हगिलानोति अधिमत्तगिलानो। गामन्तनायकस्साति गामन्तसम्पापकस्स।
पसन्नभावेन उदकस्स अच्छभावो वेदितब्बोति आह ‘‘अच्छोदकाति पसन्नोदका’’ति। सादुरसताय सातताति आह ‘‘मधुरोदका’’ति। तनुकमेव सलिलं विसेसतो सीतलं, न बहलाति आह ‘‘तनुसीतसलिला’’ति। सेतकाति निक्कद्दमा। सचिक्खल्लादिवसेन हि उदकस्स विवण्णता। सभावतो पन तं सेतवण्णमेव। ततियादीनि उत्तानत्थानेव।</description>
    </item>
    
    <item>
      <title>१७ (१८) ३. उपासकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/17_18_3_upAsakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/17_18_3_upAsakavaggo/</guid>
      <description>(१८) ३. उपासकवग्गो
१-६. सारज्जसुत्तादिवण्णना १७१-१७६. ततियस्स पठमदुतियततियचतुत्थे नत्थि वत्तब्बम्। पञ्चमे उपासकपच्छिमकोति उपासकनिहीनो। ‘‘इमिना दिट्ठादिना इदं नाम मङ्गलं भविस्सती’’ति एवं बालजनपरिकप्पितकोतूहलसङ्खातेन दिट्ठसुतमुतमङ्गलेन समन्नागतो कोतूहलमङ्गलिको। तेनाह ‘‘इमिना इदं भविस्सती’’तिआदि। मङ्गलं पच्चेतीति दिट्ठमङ्गलादिभेदं मङ्गलमेव पत्थियायति। नो कम्मन्ति कम्मस्सकतं नो पत्थियायति। इमम्हा सासनाति इतो सब्बञ्ञुबुद्धसासनतो। बहिद्धाति बाहिरकसमये। दक्खिणेय्यं परियेसतीति ‘‘दुप्पटिपन्ना दक्खिणेय्या’’ति सञ्ञी गवेसति। एत्थ दक्खिणपरियेसनपुब्बकारे एकं कत्वा पञ्च धम्मा वेदितब्बा। छट्ठं उत्तानमेव।
सारज्जसुत्तादिवण्णना निट्ठिता।
७-८. वणिज्जासुत्तादिवण्णना १७७-८. सत्तमे सत्थवणिज्जाति आवुधभण्डं कत्वा वा कारेत्वा वा कतं वा पटिलभित्वा तस्स विक्कयो। आवुधभण्डं कारेत्वा तस्स विक्कयोति इदं पन निदस्सनमत्तम्। सूकरमिगादयो पोसेत्वा तेसं विक्कयोति सूकरमिगादयो पोसेत्वा तेसं मंसं सम्पादेत्वा विक्कयो। एत्थ च सत्थवणिज्जा परोपराधनिमित्तताय अकरणीया वुत्ता, सत्तवणिज्जा अभुजिस्सभावकरणतो, मंसविसवणिज्जा वधहेतुतो, मज्जवणिज्जा पमादट्ठानतो। अट्ठमं उत्तानमेव।</description>
    </item>
    
    <item>
      <title>१८ (१९) ४. अरञ्ञवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/18_19_4_ara~n~navaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/18_19_4_ara~n~navaggo/</guid>
      <description>(१९) ४. अरञ्ञवग्गो
१. आरञ्ञिकसुत्तवण्णना १८१. चतुत्थस्स पठमे अप्पीच्छतंयेव निस्सायातिआदीसु ‘‘इति अप्पिच्छो भविस्सामी’’ति इदं मे आरञ्ञिकङ्गं अप्पिच्छताय संवत्तिस्सति, ‘‘इति सन्तुट्ठो भविस्सामी’’ति इदं मे आरञ्ञिकङ्गं सन्तुट्ठिया संवत्तिस्सति, ‘‘इति किलेसे सल्लिखिस्सामी’’ति इदं मे आरञ्ञिकङ्गं किलेससल्लिखनत्थाय संवत्तिस्सतीति आरञ्ञिको होति। अग्गोति जेट्ठको। सेसानि तस्सेव वेवचनानि।
गवा खीरन्ति गावितो खीरं नाम होति, न गाविया दधि। खीरम्हा दधीतिआदीसुपि एसेव नयो। एवमेवन्ति यथा एतेसु पञ्चसु गोरसेसु सप्पिमण्डो अग्गो, एवमेवं इमेसु पञ्चसु आरञ्ञिकेसु यो अयं अप्पिच्छतादीनि निस्साय आरञ्ञिको होति, अयं अग्गो चेव सेट्ठो च मोक्खो च पवरो च। इमेसु आरञ्ञिकेसु जातिआरञ्ञिका वेदितब्बा, न आरञ्ञिकनाममत्तेन आरञ्ञिकाति वेदितब्बा। पंसुकूलिकादीसुपि एसेव नयो।</description>
    </item>
    
    <item>
      <title>१९ (२०) ५. ब्राह्मणवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/19_20_5_brAhmaNavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/19_20_5_brAhmaNavaggo/</guid>
      <description>(२०) ५. ब्राह्मणवग्गो
१. सोणसुत्तवण्णना १९१. पञ्चमस्स पठमे सम्पियेनेवाति अञ्ञमञ्ञपेमेनेव कायेन च चित्तेन च मिस्सीभूता सङ्घट्टिता संसट्ठा हुत्वा संवासं वत्तेन्ति, न अप्पियेन निग्गहेन वाति वुत्तं होति। तेनाह ‘‘पिय’’न्तिआदि। उदरं अवदिहति उपचिनोति पूरेतीति उदरावदेहकम्। भावनपुंसकञ्चेतं, उदरावदेहकं कत्वा उदरं पूरेत्वाति अत्थो। तेनाह ‘‘उदरं अवदिहित्वा’’तिआदि।
सोणसुत्तवण्णना निट्ठिता।
२. दोणब्राह्मणसुत्तवण्णना १९२. दुतिये पवत्तारोति (दी॰ नि॰ टी॰ १.२८५) पावचनभावेन वत्तारो। यस्मा ते तेसं मन्तानं पवत्तनका, तस्मा आह ‘‘पवत्तयितारो’’ति। सुद्दे बहि कत्वा रहोभासितब्बट्ठेन मन्ता एव तंतंअत्थप्पटिपत्तिहेतुताय मन्तपदम्। अनुपनीतासाधारणताय रहस्सभावेन वत्तब्बकिरियाय अधिगमूपायम्। सज्झायितन्ति गायनवसेन सज्झायितम्। तं पन उदत्तानुदत्तादीनं सरानं सम्पदावसेनेव इच्छितन्ति आह ‘‘सरसम्पत्तिवसेना’’ति। अञ्ञेसं वुत्तन्ति पावचनभावेन अञ्ञेसं वुत्तम्। समुपब्यूळ्हन्ति सङ्गहेत्वा उपरूपरि सञ्ञूळ्हम्। रासिकतन्ति इरुवेदयजुवेदसामवेदादिवसेन, तत्थापि पच्चेकं मन्तब्रह्मादिवसेन, अज्झायानुवाकादिवसेन च रासिकतम्। तेसन्ति मन्तानं कत्तूनम्। दिब्बेन चक्खुना ओलोकेत्वाति दिब्बचक्खुपरिभण्डेन यथाकम्मूपगञाणेन सत्तानं कम्मस्सकतादिं, पच्चक्खतो दस्सनट्ठेन दिब्बचक्खुसदिसेन पुब्बेनिवासञाणेन अतीतकप्पे ब्राह्मणानं मन्तज्झेनविधिञ्च ओलोकेत्वा। पावचनेन सह संसन्देत्वाति कस्सपसम्मासम्बुद्धस्स यं वचनं वट्टसन्निस्सितं, तेन सह अविरुद्धं कत्वा। न हि तेसं विवट्टसन्निस्सितो अत्थो पच्चक्खो होति। अपरापरेति अट्ठकादीहि अपरापरे पच्छिमा ओक्काकराजकालादीसु उप्पन्ना। पक्खिपित्वाति अट्ठकादीहि गन्थितमन्तपदेसु किलेससन्निस्सितपदानं तत्थ तत्थ पदे पक्खिपनं कत्वा। विरुद्धे अकंसूति ब्राह्मणधम्मिकसुत्तादीसु (सु॰ नि॰ ब्राह्मणधम्मिकसुत्तं २८६ आदयो) आगतनयेन संकिलेसत्थदीपनतो पच्चनीकभूते अकंसु।</description>
    </item>
    
    <item>
      <title>२० (२१) १. किमिलवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/20_21_1_kimilavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/20_21_1_kimilavaggo/</guid>
      <description>(२१) १. किमिलवग्गो
१-४. किमिलसुत्तादिवण्णना २०१-४. पञ्चमस्स पठमदुतियानि उत्तानत्थानेव। ततिये अधिवासनं खमनं, परेसं दुक्कटं दुरुत्तञ्च पटिविरोधाकरणेन अत्तनो उपरि आरोपेत्वा वासनं अधिवासनं, तदेव खन्तीति अधिवासनक्खन्ति। सुभे रतोति सूरतो, सुट्ठु वा पापतो ओरतो विरतो सोरतो, तस्स भावो सोरच्चम्। तेनाह ‘‘सोरच्चेनाति सुचिसीलताया’’ति। सा हि सोभनकम्मरतता, सुट्ठु वा पापतो ओरतभावो विरतता। चतुत्थे नत्थि वत्तब्बम्।
किमिलसुत्तादिवण्णना निट्ठिता।
५. चेतोखिलसुत्तवण्णना २०५. पञ्चमे चेतोखिला नाम अत्थतो विचिकिच्छा कोधो च। ते पन यस्मिं सन्ताने उप्पज्जन्ति, तस्स खरभावो कक्खळभावो हुत्वा उपतिट्ठन्ति, पगेव अत्तना सम्पयुत्तचित्तस्साति आह ‘‘चित्तस्स थद्धभावा’’ति। यथा लक्खणपारिपूरिया गहिताय सब्बा सत्थु रूपकायसिरी गहिता एव नाम होति एवं सब्बञ्ञुताय सब्बधम्मकायसिरी गहिता एव नाम होतीति तदुभयवत्थुकमेव कङ्खं दस्सेन्तो ‘‘सरीरे कङ्खमानो’’तिआदिमाह। विचिनन्तोति धम्मसभावं वीमंसन्तो। किच्छतीति किलमति। विनिच्छेतुं न सक्कोतीति सन्निट्ठातुं न सक्कोति। आतपति किलेसेति आतप्पं, सम्मावायामोति आह ‘‘आतप्पायाति किलेससन्तापनवीरियकरणत्थाया’’ति। पुनप्पुनं योगायाति भावनं पुनप्पुनं युञ्जनाय। सततकिरियायाति भावनाय निरन्तरप्पयोगाय।</description>
    </item>
    
    <item>
      <title>२१ (२२) २. अक्कोसकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/21_22_2_akkosakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/21_22_2_akkosakavaggo/</guid>
      <description>(२२) २. अक्कोसकवग्गो
१-२. अक्कोसकसुत्तादिवण्णना २११-२. दुतियस्स पठमे दसहि अक्कोसवत्थूहि अक्कोसकोति ‘‘बालोसि, मूळ्होसि, ओट्ठोसि, गोणोसि, गद्रभोसी’’तिआदिना दसहि अक्कोसवत्थूहि अक्कोसको। ‘‘होतु, मुण्डकसमण, अदण्डो अहन्ति करोसि, इदानि ते राजकुलं गन्त्वा दण्डं आरोपेस्सामी’’तिआदीनि वदन्तो परिभासको नामाति आह ‘‘भयदस्सनेन परिभासको’’ति। लोकुत्तरधम्मा अपायमग्गस्स परिपन्थभावतो परिपन्थो नामाति आह ‘‘लोकुत्तरपरिपन्थस्स छिन्नत्ता’’ति, लोकुत्तरसङ्खातस्स अपायमग्गपरिपन्थस्स छिन्नत्ताति अत्थो। दुतिये नत्थि वत्तब्बम्।
अक्कोसकसुत्तादिवण्णना निट्ठिता।
३-१०. सीलसुत्तादिवण्णना २१३-२२०. ततिये (दी॰ नि॰ टी॰ २.१४९) दुस्सीलोति एत्थ दु-सद्दो अभावत्थो ‘‘दुप्पञ्ञो’’तिआदीसु (म॰ नि॰ १.४४९) विय, न गरहणत्थोति आह ‘‘असीलो निस्सीलो’’ति। भिन्नसंवरोति एत्थ समादिन्नसीलो केनचि कारणेन सीलभेदं पत्तो, सो ताव भिन्नसंवरो होतु। यो पन सब्बेन सब्बं असमादिन्नसीलो आचारहीनो, सो कथं भिन्नसंवरो नाम होतीति ?</description>
    </item>
    
    <item>
      <title>२२ (२३) ३. दीघचारिकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/22_23_3_dIghachArikavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/03_panchaka-Chakka-sattakanipAta-TIkA/22_23_3_dIghachArikavaggo/</guid>
      <description>(२३) ३. दीघचारिकवग्गो
१-१०. पठमदीघचारिकसुत्तादिवण्णना २२१-२३०. ततियस्स पठमादीनि सुविञ्ञेय्यानि। पञ्चमे रहो निसज्जाय आपज्जतीति ‘‘यो पन भिक्खु मातुगामेन सद्धिं एको एकाय रहो निसज्जं कप्पेय्य, पाचित्तिय’’न्ति इमस्मिं सिक्खापदे (पाचि॰ २९०) वुत्तं आपत्तिं आपज्जति। पटिच्छन्ने आसने आपज्जतीति ‘‘यो पन भिक्खु मातुगामेन रहो पटिच्छन्ने आसने निसज्जं कप्पेय्य, पाचित्तिय’’न्ति इमस्मिं वुत्तं आपत्तिं आपज्जति। मातुगामस्स उत्तरि छप्पञ्चवाचाहि धम्मं देसेन्तो आपज्जतीति ‘यो पन भिक्खु मातुगामस्स उत्तरि छप्पञ्चवाचाहि धम्मं देसेय्य अञ्ञत्र विञ्ञुना पुरिसविग्गहेना’’ति (पाचि॰ ६३) एवं वुत्तं आपत्तिं आपज्जति। तेनाह ‘‘तेसं तेसं सिक्खापदानं वसेन वेदितब्बानी’’ति। छट्ठादीनि उत्तानत्थानि।</description>
    </item>
    
  </channel>
</rss>