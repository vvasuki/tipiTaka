<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ अट्ठकादिनिपात-टीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/</link>
    <description>Recent content in &#43;०४ अट्ठकादिनिपात-टीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/index.xml" rel="self" type="application/rss+xml" />
    
    
    <item>
      <title>०१. आनिसंसवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_AnisaMsavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_AnisaMsavaggo/</guid>
      <description>१. आनिसंसवग्गो
१. किमत्थियसुत्तवण्णना १. दसकनिपातस्स पठमे अविप्पटिसारत्थानीति अविप्पटिसारप्पयोजनानि। अविप्पटिसारानिसंसानीति अविप्पटिसारुदयानि। एतेन अविप्पटिसारो नाम सीलस्स्स उदयमत्तं, संवद्धितस्स रुक्खस्स छायापुप्फसदिसं, अञ्ञो एव पनानेन निप्फादेतब्बो समाधिआदिगुणोति दस्सेति। ‘‘याव मग्गामग्गञाणदस्सनविसुद्धि, ताव तरुणविपस्सना’’ति हि वचनतो उपक्किलेसविमुत्तउदयब्बयञाणतो परं अयञ्च विपस्सना विरज्जति योगावचरो विरत्तो पुरिसो विय भरियाय सङ्खारतो एतेनाति विरागो।
किमत्थियसुत्तवण्णना निट्ठिता।
२-५. चेतनाकरणीयसुत्तादिवण्णना २-५. दुतिये संसारमहोघस्स परतीरभावतो यो नं अधिगच्छति, तं पारेति गमेतीति पारं, निब्बानम्। तब्बिदूरताय नत्थि एत्थ पारन्ति अपारं, संसारो। तेनाह ‘‘ओरिमतीरभूता तेभूमकवट्टा’’तिआदि। ततियादीसु नत्थि वत्तब्बम्।</description>
    </item>
    
    <item>
      <title>०१. निस्सयवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_nissayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_nissayavaggo/</guid>
      <description>१. निस्सयवग्गो
१-१०. किमत्थियसुत्तादिवण्णना १-१०. एकादसकनिपातस्स पठमादीनि उत्तानत्थानेव। दसमे जनितस्मिन्ति कम्मकिलेसेहि निब्बत्ते, जने एतस्मिन्ति वा जनेतस्मिं, मनुस्सेसूति अत्थो। तेनाह ‘‘ये गोत्तपटिसारिनो’’ति। जनितस्मिं-सद्दो एव वा इ-कारस्स ए-कारं कत्वा ‘‘जनेतस्मि’’न्ति वुत्तो। जनितस्मिन्ति च जनस्मिन्ति अत्थो वेदितब्बो। जनितस्मिन्ति सामञ्ञग्गहणेपि यत्थ चतुवण्णसमञ्ञा, तत्थेव मनुस्सलोके। खत्तियो सेट्ठोति अयं लोकसमञ्ञापि मनुस्सलोकेयेव, न देवकाये ब्रह्मकाये वाति दस्सेतुं ‘‘ये गोत्तपटिसारिनो’’ति वुत्तम्। पटिसरन्तीति ‘‘अहं गोतमो, अहं कस्सपो’’ति पटि पटि अत्तनो गोत्तं अनुस्सरन्ति पटिजानन्ति वाति अत्थो।
किमत्थियसुत्तादिवण्णना निट्ठिता।
निस्सयवग्गवण्णना निट्ठिता।</description>
    </item>
    
    <item>
      <title>०१. मेत्तावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_mettAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_mettAvaggo/</guid>
      <description>॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
अट्ठकनिपात-टीका
१. पठमपण्णासकम्
१. मेत्तावग्गो
१. मेत्तासुत्तवण्णना १. अट्ठकनिपातस्स पठमे वड्ढितायाति भावनापारिपूरिवसेन परिब्रूहिताय। पुनप्पुनं कतायाति भावनाय बहुलीकरणेन अपरापरं पवत्तिताय। युत्तयानसदिसकतायाति यथा युत्तआजञ्ञयानं छेकेन सारथिना अधिट्ठितं यथारुचि पवत्तति, एवं यथारुचि पवत्तारहतं गमिताय। पतिट्ठानट्ठेनाति सब्बसम्पत्तिअधिट्ठानट्ठेन। पच्चुपट्ठितायाति भावनाबहुलीकारेहि पति पति उपट्ठिताय अविजहिताय। समन्ततो चितायाति सब्बभागेन भावनानुरूपं चयं गमिताय। तेनाह ‘‘उपचिताया’’ति। सुट्ठु समारद्धायाति अतिविय सम्मदेव निब्बत्तिगताय।
यो च मेत्तं भावयतीतिआदीसु यो कोचि गहट्ठो वा पब्बजितो वा। मेत्तन्ति मेत्ताझानम्।</description>
    </item>
    
    <item>
      <title>०१. सम्बोधिवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_sambodhivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/01_sambodhivaggo/</guid>
      <description>१. सम्बोधिवग्गो
१-२. सम्बोधिसुत्तादिवण्णना १-२. नवकनिपातस्स पठमदुतियेसु नत्थि वत्तब्बम्।
३. मेघियसुत्तवण्णना ३. ततिये (उदा॰ अट्ठ॰ ३१) मेघियोति तस्स थेरस्स नामम्। उपट्ठाको होतीति परिचारको होति। भगवतो हि पठमबोधियं उपट्ठाका अनिबद्धा अहेसुम्। एकदा नागसमलो, एकदा नागितो, एकदा उपवाणो, एकदा सुनक्खत्तो, एकदा चुन्दो समणुद्देसो , एकदा सागतो, एकदा मेघियो, तदापि मेघियत्थेरोव उपट्ठाको होति। तेनाह ‘‘तेन खो पन समयेन आयस्मा मेघियो भगवतो उपट्ठाको होती’’ति।
किमिकाळायाति काळकिमीनं बहुलताय ‘‘किमिकाळा’’ति लद्धनामाय नदिया। जङ्घाविहारन्ति चिरनिसज्जाय जङ्घासु उप्पन्नकिलमथविनोदनत्थं विचरणम्। पासादिकन्ति अविरळरुक्खताय सिनिद्धपत्तताय च पस्सन्तानं पसादं आवहतीति पासादिकम्। सन्दच्छायताय मनुञ्ञभूमिभागताय च अन्तो पविट्ठानं पीतिसोमनस्सजननट्ठेन चित्तं रमेतीति रमणीयम्। अलन्ति परियत्तं, युत्तन्तिपि अत्थो। पधानत्थिकस्साति पधानेन भावनानुयोगेन अत्थिकस्स। यस्मा सो पधानकम्मे युत्तो पधानकम्मिको नाम होति, तस्मा वुत्तं ‘‘पधानकम्मिकस्सा’’ति। आगच्छेय्याहन्ति आगच्छेय्यं अहम्। थेरेन किर पुब्बे तं ठानं अनुप्पटिपाटिया पञ्च जातिसतानि रञ्ञा एव सता अनुभूतपुब्बं उय्यानं अहोसि, तेनस्स दिट्ठमत्तेयेव तत्थ विहरितुं चित्तं नमि।</description>
    </item>
    
    <item>
      <title>०२. अनुस्सतिवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_anussativaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_anussativaggo/</guid>
      <description>२. अनुस्सतिवग्गो
१-४. पठममहानामसुत्तादिवण्णना ११-१४. दुतियस्स पठमादीनि उत्तानत्थानि। ततिये कबळीकाराहारभक्खानन्ति कबळीकाराहारूपजीवीनम्। को पन देवानं आहारो, का आहारवेलाति? सब्बेसम्पि कामावचरदेवानं सुधा आहारो। सा हेट्ठिमेहि हेट्ठिमेहि उपरिमानं उपरिमानं पणीततमा होति, तं यथासकं दिवसवसेनेव दिवसे दिवसे भुञ्जन्ति। केचि पन ‘‘बिळारपदप्पमाणं सुधाहारं भुञ्जन्ति, सो जिव्हाय ठपितमत्तो याव केसग्गनखग्गा कायं फरति, तेसंयेव दिवसवसेन सत्त दिवसे यापनसमत्थो होती’’ति वदन्ति। असमयविमुत्तिया विमुत्तोति मग्गविमोक्खेन विमुत्तो। अट्ठन्नञ्हि समापत्तीनं समापज्जनस्स समयोपि अत्थि तस्स असमयोपि, मग्गविमोक्खेन पन विमुच्चनस्स समयो वा असमयो वा नत्थि। यस्स सद्धा बलवती, विपस्सना च आरद्धा, तस्स गच्छन्तस्स तिट्ठन्तस्स निसीदन्तस्स निपज्जन्तस्स खादन्तस्स भुञ्जन्तस्स च मग्गफलप्पटिवेधो नाम न होतीति न वत्तब्बम्। इति मग्गविमोक्खेन विमुच्चन्तस्स समयो वा असमयो वा नत्थीति मग्गविमोक्खो असमयविमुत्ति नाम। चतुत्थे नत्थि वत्तब्बम्।</description>
    </item>
    
    <item>
      <title>०२. नाथवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_nAthavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_nAthavaggo/</guid>
      <description>२. नाथवग्गो
१-४. सेनासनसुत्तादिवण्णना ११-१४. दुतियस्स पठमे नातिदूरन्ति गोचरट्ठानतो अड्ढगावुततो ओरभागताय नातिदूरम्। नाच्चासन्नन्ति पच्छिमेन पमाणेन गोचरट्ठानतो पञ्चधनुसतिकताय न अतिआसन्नम्। ताय च पन नातिदूरनाच्चासन्नताय गोचरट्ठानपटिपरिस्सयादिरहितमग्गताय च गमनस्स च आगमनस्स च युत्तरूपत्ता गमनागमनसम्पन्नम्। दिवसभागे महाजनसंकिण्णताभावेन दिवा अप्पाकिण्णम्। अभावत्थो हि अयं अप्प-सद्दो ‘‘अप्पिच्छो’’तिआदीसु विय। रत्तियं मनुस्ससद्दाभावेन रत्तिं अप्पसद्दम्। सब्बदापि जनसन्निपातनिग्घोसाभावेन अप्पनिग्घोसम्।
अप्पकसिरेनाति अकसिरेन सुखेनेव। सीलादिगुणानं थिरभावप्पत्तिया थेरा। सुत्तगेय्यादि बहु सुतं एतेसन्ति बहुस्सुता। तमुग्गहधारणेन सम्मदेव गरूनं सन्तिके आगमितभावेन च आगतो परियत्तिधम्मसङ्खातो आगमो एतेसन्ति आगतागमा। सुत्ताभिधम्मसङ्खातस्स धम्मस्स धारणेन धम्मधरा। विनयस्स धारणेन विनयधरा। तेसं धम्मविनयानं मातिकाय धारणेन मातिकाधरा। तत्थ तत्थ धम्मपरिपुच्छाय परिपुच्छति। अत्थपरिपुच्छाय परिपञ्हति वीमंसति विचारेति। इदं, भन्ते, कथं, इमस्स को अत्थोति परिपुच्छापरिपञ्हाकारदस्सनम्। अविवटञ्चेव पाळिया अत्थं पदेसन्तरपाळिदस्सनेन आगमतो विवरन्ति। अनुत्तानीकतञ्च युत्तिविभावनेन उत्तानिं करोन्ति। कङ्खाठानियेसु धम्मेसु संसयुप्पत्तिया हेतुताय गण्ठिट्ठानभूतेसु पाळिप्पदेसेसु याथावतो विनिच्छयप्पदानेन कङ्खं पटिविनोदेन्ति।</description>
    </item>
    
    <item>
      <title>०२. महावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_mahAvaggo/</guid>
      <description>२. महावग्गो
१. वेरञ्जसुत्तवण्णना ११. दुतियस्स पठमे वेरञ्जायं विहरतीति (पारा॰ अट्ठ॰ १.१) एत्थ वेरञ्जाति तस्स नगरस्सेतं अधिवचनं, तस्सं वेरञ्जायम्। समीपत्थे भुम्मवचनम्। नळेरुपुचिमन्दमूलेति एत्थ नळेरु नाम यक्खो। पुचिमन्दोति निम्बरुक्खो। मूलन्ति समीपम्। अयञ्हि मूल-सद्दो ‘‘मूलानि उद्धरेय्य अन्तमसो उसीरनाळिमत्तानिपी’’तिआदीसु (अ॰ नि॰ ४.१९५) मूलमूले दिस्सति। ‘‘लोभो अकुसलमूल’’न्तिआदीसु (दी॰ नि॰ ३.३०५; परि॰ ३२३) असाधारणहेतुम्हि। ‘‘याव मज्झन्हिके काले छाया फरति, निवाते पण्णानि पतन्ति, एत्तावता रुक्खमूल’’न्तिआदीसु (पारा॰ ४९४) समीपे। इध पन समीपे अधिप्पेतो, तस्मा नळेरुयक्खेन अधिग्गहितस्स पुचिमन्दस्स समीपेति एवमेत्थ अत्थो दट्ठब्बो। सो किर पुचिमन्दो रमणीयो पासादिको अनेकेसं रुक्खानं आधिपच्चं विय कुरुमानो तस्स नगरस्स अविदूरे गमनागमनसम्पन्ने ठाने अहोसि। अथ भगवा वेरञ्जं गन्त्वा पतिरूपे ठाने विहरन्तो तस्स रुक्खस्स समीपे हेट्ठाभागे विहासि। तेन वुत्तं ‘‘वेरञ्जायं विहरति नळेरुपुचिमन्दमूले’’ति।</description>
    </item>
    
    <item>
      <title>०२. सीहनादवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_sIhanAdavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/02_sIhanAdavaggo/</guid>
      <description>२. सीहनादवग्गो
१. सीहनादसुत्तवण्णना ११. दुतियस्स पठमे अवापुरेन्ति विवरन्ति द्वारं एतेनाति अवापुरणम्। रजं हरन्ति एतेनाति रजोहरणम्। कळोपिहत्थोति विलीवमयभाजनहत्थो, ‘‘चम्ममयभाजनहत्थो’’ति च वदन्ति। छिन्नानि विसाणानि एतस्साति छिन्नविसाणो, उसभो च सो छिन्नविसाणो चाति उसभछिन्नविसाणो। विसेसनपरोयं समासो। अहिकुणपेन वातिआदि अतिजेगुच्छप्पटिकूलकुणपदस्सनत्थं वुत्तम्। कण्ठे आसत्तेनाति केनचिदेव पच्चत्थिकेन आनेत्वा कण्ठे बद्धेन, ओमुक्केनाति अत्थो। अट्टो आतुरो दुग्गन्धपीळाय पीळितो। अच्चयस्स पटिग्गण्हनं वा अधिवासनम्। एवञ्हि सो कारणे देसियमाने ततो विगतो नाम होति। तेनाह ‘‘पटिग्गण्हतूति खमतू’’ति। सेसमेत्थ सुविञ्ञेय्यमेव।
सीहनादसुत्तवण्णना निट्ठिता।
२. सउपादिसेससुत्तवण्णना १२.</description>
    </item>
    
    <item>
      <title>०३. गहपतिवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/03_gahapativaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/03_gahapativaggo/</guid>
      <description>३. गहपतिवग्गो
१-७. पठमउग्गसुत्तादिवण्णना २१-२७. ततियस्स पठमदुतियेसु नत्थि वत्तब्बम्। ततिये ‘‘हत्थगो’’ति वत्तब्बे ‘‘हत्थको’’ति वुत्तम्। सो हि राजपुरिसानं हत्थतो यक्खस्स हत्थं, यक्खस्स हत्थतो भगवतो हत्थं , भगवतो हत्थतो पुन राजपुरिसानं हत्थं गतत्ता नामतो हत्थको आळवकोति जातो। तेनाह ‘‘आळवकयक्खस्स हत्थतो हत्थेहि सम्पटिच्छितत्ता हत्थकोति लद्धनामो राजकुमारो’’ति। चतुत्थादीनि उत्तानत्थानेव।
पठमउग्गसुत्तादिवण्णना निट्ठिता।
८. दुतियबलसुत्तवण्णना २८. अट्ठमे खीणासवस्स सब्बेसं सङ्खारानं अनिच्चता असम्मोहवसेन किच्चतो मग्गपञ्ञाय सुप्पटिविद्धा, विपस्सनाय आरम्मणकरणवसेनपीति दस्सेन्तो आह ‘‘सहविपस्सनाय मग्गपञ्ञाया’’ति। इमे कामाति द्वेपि कामे वदति। किलेसवसेन उप्पज्जमानो हि परिळाहो वत्थुकामसन्निस्सयो वत्थुकामविसयो वाति द्वेपि सपरिळाहट्ठेन अङ्गारकासु वियाति ‘‘अङ्गारकासूपमा’’ति वुत्ता। अन्तो वुच्चति लामकट्ठेन तण्हा, ब्यन्तं विगतन्तं भूतन्ति ब्यन्तिभूतन्ति आह ‘‘विगतन्तभूत’’न्ति, नित्तण्हन्ति अत्थो।</description>
    </item>
    
    <item>
      <title>०३. महावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/03_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/03_mahAvaggo/</guid>
      <description>३. महावग्गो
१. सीहनादसुत्तवण्णना २१. ततियस्स पठमे विसमट्ठानेसूति पपातादीसु विसमट्ठानेसु। ‘‘अञ्ञेहि असाधारणानी’’ति कस्मा वुत्तं, ननु चेतानि सावकानम्पि एकच्चानं उप्पज्जन्तीति? कामं उप्पज्जन्ति, यादिसानि पन बुद्धानं ठानाट्ठानञाणादीनि, न तादिसानि तदञ्ञेसं कदाचिपि उप्पज्जन्तीति अञ्ञेहि असाधारणानीति । तेनाह ‘‘तथागतस्सेव बलानी’’ति। इममेव हि यथावुत्तलेसं अपेक्खित्वा तदभावतो आसयानुसयञाणादीसु एव असाधारणसमञ्ञा निरुळ्हा। कामं ञाणबलानं ञाणसम्भारो विसेसपच्चयो, पुञ्ञसम्भारोपि पन नेसं पच्चयो एव। ञाणसम्भारस्सपि वा पुञ्ञसम्भारभावतो ‘‘पुञ्ञुस्सयसम्पत्तिया आगतानी’’ति वुत्तम्।
पकतिहत्थिकुलन्ति (सं॰ नि॰ टी॰ २.२.२२) गिरिचरनदिचरवनचरादिप्पभेदा गोचरियकालावकनामा सब्बापि बलेन पाकतिका हत्थिजाति। दसन्नं पुरिसानन्ति थाममज्झिमानं दसन्नं पुरिसानम्। एकस्स तथागतस्स कायबलन्ति आनेत्वा सम्बन्धो। एकस्साति च तथा हेट्ठा कथायं आगतत्ता देसनासोतेन वुत्तम्। नारायनसङ्घातबलन्ति एत्थ नारा वुच्चन्ति रस्मियो। ता बहू नानाविधा इतो उप्पज्जन्तीति नारायनं, वजिरं, तस्मा नारायनसङ्घातबलन्ति वजिरसङ्घातबलन्ति अत्थो। ञाणबलं पन पाळियं आगतमेव, न कायबलं विय अट्ठकथारुळ्हमेवाति अधिप्पायो।</description>
    </item>
    
    <item>
      <title>०३. सत्तावासवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/03_sattAvAsavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/03_sattAvAsavaggo/</guid>
      <description>३. सत्तावासवग्गो
१. तिठानसुत्तवण्णना २१. ततियस्स पठमे अममाति वत्थाभरणपानभोजनादीसुपि ममत्तविरहिता। अपरिग्गहाति इत्थिपरिग्गहेन अपरिग्गहा। तेसं किर ‘‘अयं मय्हं भरिया’’ति ममत्तं न होति, मातरं वा भगिनिं वा दिस्वा छन्दरागो न उप्पज्जति। धम्मतासिद्धस्स सीलस्स आनुभावेन पुत्ते दिट्ठमत्ते एव मातुथनतो थञ्ञं पग्घरति, तेन सञ्ञाणेन नेसं मातरि पुत्तस्स मातुसञ्ञा, मातु च पुत्ते पुत्तसञ्ञा पच्चुपट्ठिताति केचि।
अपिचेत्थ (सारत्थ॰ टी॰ १.१ वेरञ्जकण्डवण्णना) उत्तरकुरुकानं पुञ्ञानुभावसिद्धो अयम्पि विसेसो वेदितब्बो। तत्थ किर तेसु तेसु पदेसेसु घननिचितपत्तसञ्छन्नसाखापसाखा कूटागारसमा मनोरमा रुक्खा तेसं मनुस्सानं निवेसनकिच्चं साधेन्ति। यत्थ सुखं निवसन्ति, अञ्ञेपि तत्थ रुक्खा सुजाता सब्बदापि पुप्फितग्गा तिट्ठन्ति। जलासयापि विकसितकमलकुवलयपुण्डरीकसोगन्धिकादिपुप्फसञ्छन्ना सब्बकालं परमसुगन्धं समन्ततो पवायन्ता तिट्ठन्ति। सरीरम्पि तेसं अतिदीघादिदोसरहितं आरोहपरिणाहसम्पन्नं जराय अनभिभूतत्ता वलितपलितादिदोसविरहितं यावतायुकं अपरिक्खीणजवबलपरक्कमसोभमेव हुत्वा तिट्ठति। अनुट्ठानफलूपजीविताय न च नेसं कसिवणिज्जादिवसेन आहारपरियेट्ठिवसेन दुक्खं अत्थि, ततो एव न दासदासिकम्मकरादिपरिग्गहो अत्थि, न च तत्थ सीतुण्हडंसमकसवातातपसरीसपवाळादिपरिस्सयो अत्थि। यथा नामेत्थ गिम्हानं पच्छिमे मासे पच्चूसवेलायं समसीतुण्हो उतु होति, एवमेव सब्बकालं तत्थ समसीतुण्होव उतु होति, न च नेसं कोचि उपघातो विहेसा वा उप्पज्जति। अकट्ठपाकिमेव सालिं अकणं अथुसं सुद्धं सुगन्धं तण्डुलप्फलं परिभुञ्जन्ति। तं भुञ्जन्तानं नेसं कुट्ठं, गण्डो, किलासो, सोसो, कासो, सासो, अपमारो, जरोति एवमादिको न कोचि रोगो उप्पज्जति, न च ते खुज्जा वा वामना वा काणा वा कुणी वा खञ्जा वा पक्खहता वा विकलङ्गा वा विकलिन्द्रिया वा होन्ति।</description>
    </item>
    
    <item>
      <title>०४. उपालिवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/04_upAlivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/04_upAlivaggo/</guid>
      <description>४. उपालिवग्गो
१. उपालिसुत्तवण्णना ३१. चतुत्थस्स पठमे अत्थवसेति वुद्धिविसेसे, सिक्खापदपञ्ञत्तिहेतु अधिगमनीये हितविसेसेति अत्थो। अत्थोयेव वा अत्थवसो, दस अत्थे दस कारणानीति वुत्तं होति। अथ वा अत्थो फलं तदधीनवुत्तिताय वसो एतस्साति अत्थवसो, हेतूति एवम्पेत्थ अत्थो दट्ठब्बो। ‘‘ये मम सोतब्बं सद्दहातब्बं मञ्ञिस्सन्ति, तेसं तं अस्स दीघरत्तं हिताय सुखाया’’ति वुत्तत्ता ‘‘यो च तथागतस्स वचनं सम्पटिच्छति, तस्स तं दीघरत्तं हिताय सुखाय संवत्तती’’ति वुत्तम्। असम्पटिच्छने आदीनवन्ति भद्दालिसुत्ते विय असम्पटिच्छने आदीनवं दस्सेत्वा। सुखविहाराभावे सहजीवमानस्स अभावतो सहजीवितापि सुखविहारोव वुत्तो। सुखविहारो नाम चतुन्नं इरियापथविहारानं फासुता।</description>
    </item>
    
    <item>
      <title>०४. दानवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/04_dAnavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/04_dAnavaggo/</guid>
      <description>४. दानवग्गो
१-४. पठमदानसुत्तादिवण्णना ३१-३४. चतुत्थस्स पठमे आसज्जाति यस्स देति, तस्स आगमनहेतु तेन समागमनिमित्तम्। भयाति भयहेतु। ननु भयं नाम लद्धकामतारागादयो विय चेतनाय अविसुद्धिकरं, तं कस्मा इध गहितन्ति? नयिदं तादिसं वोहारभयादिं सन्धाय वुत्तन्ति दस्सेतुं ‘‘अयं अदायको अकारको’’तिआदि वुत्तम्। अदासि मेति यं पुब्बे कतं उपकारं चिन्तेत्वा दीयति, तं सन्धाय वुत्तम्। दस्सति मेति पच्चुपकारासीसाय यं दीयति, तं सन्धाय वदति। साहु दानन्ति दानं नामेतं पण्डितपञ्ञत्तन्ति साधुसमाचारे ठत्वा देति। अलङ्कारत्थन्ति उपसोभनत्थम्। दानञ्हि दत्वा तं पच्चवेक्खन्तस्स पामोज्जपीतिसोमनस्सादयो उप्पज्जन्ति, लोभदोसइस्सामच्छेरादयोपि विदूरी भवन्ति। इदानि दानं अनुकूलधम्मपरिब्रूहनेन पच्चनीकधम्मविदूरीकरणेन च भावनाचित्तस्स उपसोभनाय च परिक्खाराय च होतीति ‘‘अलङ्कारत्थञ्चेव परिक्खारत्थञ्च देती’’ति वुत्तम्। तेनाह ‘‘दानञ्हि चित्तं मुदुं करोती’’तिआदि। मुदुचित्तो होति लद्धा दायके ‘‘इमिना मय्हं सङ्गहो कतो’’ति, दातापि लद्धरि। तेन वुत्तं ‘‘उभिन्नम्पि चित्तं मुदुं करोती’’ति।</description>
    </item>
    
    <item>
      <title>०४. महावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/04_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/04_mahAvaggo/</guid>
      <description>४. महावग्गो
१. अनुपुब्बविहारसुत्तवण्णना ३२. चतुत्थस्स पठमे अनुपुब्बतो विहरितब्बाति अनुपुब्बविहारा। अनुपटिपाटियाति अनुक्कमेन। समापज्जितब्बविहाराति समापज्जित्वा समङ्गिनो हुत्वा विहरितब्बविहारा।
अनुपुब्बविहारसुत्तवण्णना निट्ठिता।
२-३. अनुपुब्बविहारसमापत्तिसुत्तादिवण्णना ३३-३४. दुतिये छातं वुच्चति तण्हादिट्ठियो कामानं पातब्बतो तासं वसेन वत्तनतो, तन्निन्नत्ता नत्थि एतेसु छातन्ति निच्छाता। तेनाह ‘‘तण्हादिट्ठिच्छातान’’न्तिआदि। ततिये नत्थि वत्तब्बम्।
अनुपुब्बविहारसमापत्तिसुत्तादिवण्णना निट्ठिता।
४. गावीउपमासुत्तवण्णना ३५. चतुत्थे पब्बतचारिनीति पकतिया पब्बते बहुलचारिनी। अखेत्तञ्ञूति (विसुद्धि॰ महाटी॰ १.७७) अगोचरञ्ञू। समाधिपरिपन्तानं विसोधनानभिञ्ञताय बालो। झानस्स पगुणभावापादनवेय्यत्तियस्स अभावेन अब्यत्तो। उपरिझानस्स पदट्ठानभावानवबोधेन अखेत्तञ्ञू। सब्बथापि समापत्तिकोसल्लाभावेन अकुसलो। समाधिनिमित्तस्स वा अनासेवनाय बालो। अभावनाय अब्यत्तो। अबहुलीकारेन अखेत्तञ्ञू। सम्मदेव अनधिट्ठानतो अकुसलोति योजेतब्बम्। उभतो भट्ठोति उभयतो झानतो भट्ठो। सो हि अप्पगुणताय न सुप्पतिट्ठितताय सउस्साहोपि विनासतो असामत्थियतो च झानद्वयतो परिहीनो।</description>
    </item>
    
    <item>
      <title>०५ (६) १. गोतमीवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_6_1_gotamIvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_6_1_gotamIvaggo/</guid>
      <description>(६) १. गोतमीवग्गो
१-३. गोतमीसुत्तादिवण्णना ५१-५३. छट्ठस्स पठमे (सारत्थ॰ टी॰ चूळवग्ग ३.४०२) गोतमीति गोत्तम्। नामकरणदिवसे पनस्सा लद्धसक्कारा ब्राह्मणा लक्खणसम्पत्तिं दिस्वा ‘‘सचे अयं धीतरं लभिस्सति, चक्कवत्तिरञ्ञो महेसी भविस्सति। सचे पुत्तं लभिस्सति, चक्कवत्तिराजा भविस्सतीति उभयथापि महतीयेवस्सा पजा भविस्सती’’ति ब्याकरिंसु। अथस्सा ‘‘महापजापती’’ति नामं अकंसु। तेनाह ‘‘पुत्तपजाय चेव धीतुपजाय च महन्तत्ता एवंलद्धनामा’’ति।
‘‘अत्तदण्डा भयं जातं, जनं पस्सथ मेधगम्।
संवेगं कित्तयिस्सामि, यथा संविजितं मया’’ति॥ (सु॰ नि॰ ९४१; महानि॰ १७०) –
आदिना अत्तदण्डसुत्तं कथेसि। तंतंपलोभनकिरिया कायवाचाहि परक्कमन्तियो उक्कण्ठन्तूति सासनं पेसेन्ति नामाति कत्वा वुत्तं ‘‘सासनं पेसेत्वा’’ति। कुणालदहन्ति कुणालदहतीरम्। अनभिरतिं विनोदेत्वाति इत्थीनं दोसदस्सनमुखेन कामानं वोकारसंकिलेसविभावनेन अनभिरतिं विनोदेत्वा।</description>
    </item>
    
    <item>
      <title>०५. अक्कोसवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_akkosavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_akkosavaggo/</guid>
      <description>५. अक्कोसवग्गो
१-८. विवादसुत्तादिवण्णना ४१-४८. पञ्चमस्स पठमादीनि उत्तानत्थानि। छट्ठे खणभङ्गुरताय न निच्चा न धुवाति अनिच्चा। ततो एव पण्डितेहि न इच्चा न उपगन्तब्बातिपि अनिच्चा। स्वायं नेसं अनिच्चट्ठो उदयवयपरिच्छिन्नताय वेदितब्बोति आह ‘‘हुत्वा अभाविनो’’ति, उप्पज्जित्वा विनस्सकाति अत्थो। साररहिताति निच्चसारधुवसारअत्तसारविरहिता। मुसाति विसंवादनट्ठेन मुसा, एकंसेन असुभादिसभावा ते बालानं सुभादिभावेन उपट्ठहन्ति, सुभादिग्गहणस्स पच्चयभावेन सत्ते विसंवादेन्ति। तेनाह ‘‘निच्चसुभसुखा विया’’तिआदि। न पस्सनसभावाति खणपभङ्गुरताइत्तरपच्चुपट्ठानताय दिस्समाना विय हुत्वा अदस्सनपकतिका। एते हि खेत्तं विय वत्थु विय हिरञ्ञसुवण्णं विय च पञ्ञायित्वापि कतिपाहेनेव सुपिनके दिट्ठा विय न पञ्ञायन्ति। सत्तमट्ठमानि सुविञ्ञेय्यानि।</description>
    </item>
    
    <item>
      <title>०५. उपोसथवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_uposathavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_uposathavaggo/</guid>
      <description>५. उपोसथवग्गो
१-८. संखित्तूपोसथसुत्तादिवण्णना ४१-४८. पञ्चमस्स पठमादीसु नत्थि वत्तब्बम्। छट्ठे (सं॰ नि॰ टी॰ १.१.१६५) पञ्च अङ्गानि एतस्साति पञ्चङ्गं, पञ्चङ्गमेव पञ्चङ्गिकं, तस्स पञ्चङ्गिकस्स। महती दद्दरी वीणाविसेसोपि आततमेवाति ‘‘चम्मपरियोनद्धेसू’’ति विसेसनं कतम्। एकतलतूरियं कुम्भथुनदद्दरिकादि। उभयतलं भेरिमुदिङ्गादि। चम्मपरियोनद्धं हुत्वा विनिबद्धं आततविततम्। सब्बसो परियोनद्धं नाम चतुरस्सअम्बणं पणवादि च। गोमुखीआदीनम्पि एत्थेव सङ्गहो दट्ठब्बो। वंसादीति आदि-सद्देन सङ्खादीनं सङ्गहो। सम्मादीति सम्मताळकंसताळसिलासलाकताळादि। तत्थ सम्मताळं नाम दन्तमयताळम्। कंसताळं लोहमयम्। सिलामयं अयोपत्तेन च वादनताळं सिलासलाकताळम्। सुमुच्छितस्साति सुट्ठु पटियत्तस्स। पमाणेति नातिदळ्हनातिसिथिलसङ्खाते मज्झिमे मुच्छनापमाणे। छेकोति पटु पट्ठो। सो चस्स पटुभावो मनोहरोति आह ‘‘सुन्दरो’’ति। रञ्जेतुन्ति रागं उप्पादेतुम्। खमतेवाति रोचतेव। न निब्बिन्दतीति न तज्जेति, सोतसुखभावतो पियायितब्बोव होति।</description>
    </item>
    
    <item>
      <title>०५. सामञ्ञवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_sAma~n~navaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/05_sAma~n~navaggo/</guid>
      <description>५. सामञ्ञवग्गो
१-१०. सम्बाधसुत्तादिवण्णना ४२-५१. पञ्चमस्स पठमे उदायीति तयो थेरा उदायी नाम काळुदायी, लाळुदायी, महाउदायीति, इध काळुदायी अधिप्पेतोति आह ‘‘उदायीति काळुदायित्थेरो’’ति। सम्बाधेति सम्पीळिततण्हासंकिलेसादिना सउप्पीळनताय परमसम्बाधे। अतिविय सङ्करट्ठानभूतो हि नीवरणसम्बाधो अधिप्पेतो। ओकासोति झानस्सेतं नामम्। नीवरणसम्बाधाभावेन हि झानं इध ‘‘ओकासो’’ति वुत्तम्। पटिलीननिसभोति वा पटिलीनो हुत्वा सेट्ठो, पटिलीनानं वा सेट्ठोति पटिलीननिसभो। पटिलीना नाम पहीनमाना वुच्चन्ति मानुस्सयवसेन उण्णताभावतो। यथाह ‘‘कथञ्च, भिक्खवे, भिक्खु पटिलीनो होति? इध, भिक्खवे, भिक्खुनो अस्मिमानो पहीनो होति उच्छिन्नमूलो तालावत्थुकतो अनभावंगतो आयतिं अनुप्पादधम्मो’’ति (अ॰ नि॰ ४.</description>
    </item>
    
    <item>
      <title>०६ (७) २. भूमिचालवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/06_7_2_bhUmichAlavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/06_7_2_bhUmichAlavaggo/</guid>
      <description>(७) २. भूमिचालवग्गो
१-५. इच्छासुत्तादिवण्णना ६१-६५. सत्तमस्स पठमादीनि सुविञ्ञेय्यानि। पञ्चमे (दी॰नि॰टी॰ २.१७३) अभिभवतीति अभिभु, परिकम्मं, ञाणं वा। अभिभु आयतनं एतस्साति अभिभायतनं, झानम्। अभिभवितब्बं वा आरम्मणसङ्खातं आयतनं एतस्साति अभिभायतनम्। अथ वा आरम्मणाभिभवनतो अभितु च तं आयतनञ्च योगिनो सुखविसेसानं अधिट्ठानभावतो मनायतनधम्मायतनभावतो चातिपि ससम्पयुत्तज्झानं अभिभायतनम्। तेनाह ‘‘अभिभवनकारणानी’’तिआदि। तानि हीति अभिभायतनसञ्ञितानि झानानि। ‘‘पुग्गलस्स ञाणुत्तरियताया’’ति इदं उभयत्थापि योजेतब्बम्। कथं? पटिपक्खभावेन पच्चनीकधम्मे अभिभवन्ति पुग्गलस्स ञाणुत्तरियताय आरम्मणानि अभिभवन्ति। ञाणबलेनेव हि आरम्मणाभिभवनं विय पटिपक्खाभिभवोपीति।
परिकम्मवसेन अज्झत्तं रूपसञ्ञी, न अप्पनावसेन। न हि पटिभागनिमित्तारम्मणा अप्पना अज्झत्तविसया सम्भवति। तं पन अज्झत्तपरिकम्मवसेन लद्धं कसिणनिमित्तं अविसुद्धमेव होति, न बहिद्धापरिकम्मवसेन लद्धं विय विसुद्धम्।</description>
    </item>
    
    <item>
      <title>०७ (८) ३. यमकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/07_8_3_yamakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/07_8_3_yamakavaggo/</guid>
      <description>(८) ३. यमकवग्गो
१-१०. सद्धासुत्तादिवण्णना ७१-८०. अट्ठमस्स पठमादीनि उत्तानत्थानेव। दसमे कुच्छितं सीदतीति कुसीतो द-कारस्स त-कारं कत्वा। यस्स धम्मस्स वसेन पुग्गलो ‘‘कुसीतो’’ति वुच्चति, सो कुसितभावो इध कुसित-सद्देन वुत्तो। विनापि हि भावजोतनसद्दं भावत्थो विञ्ञायति यथा ‘‘पटस्स सुक्क’’न्ति, तस्मा कुसीतभाववत्थूनीति अत्थो। तेनाह ‘‘कोसज्जकारणानीति अत्थो’’ति। कम्मं नाम समणसारुप्पं ईदिसन्ति आह ‘‘चीवरविचारणादी’’ति। वीरियन्ति पधानवीरियम्। तं पन चङ्कमनवसेन करणे कायिकन्तिपि वत्तब्बतं लभतीति आह ‘‘दुविधम्पी’’ति। पत्तियाति पापुणनत्थम्। ओसीदनन्ति भावनानुयोगे सङ्कोचो। मासेहि आचितं निचितं वियाति मासाचितं, तं मञ्ञे। यस्मा मासा तिन्ता विसेसेन गरुका होन्ति, तस्मा ‘‘यथा तिन्तमासो’’तिआदि वुत्तम्। वुट्ठितो होति गिलानभावाति अधिप्पायो।</description>
    </item>
    
    <item>
      <title>१८ (६) १. सचित्तवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/18_6_1_sachittavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/18_6_1_sachittavaggo/</guid>
      <description>(६) १. सचित्तवग्गो
१-१०. सचित्तसुत्तादिवण्णना ५१-६०. दुतियस्स पठमादीनि उत्तानत्थानि। दसमे पित्तं समुट्ठानमेतेसन्ति पित्तसमुट्ठाना, पित्तपच्चयापित्तहेतुकाति अत्थो। सेम्हसमुट्ठानादीसुपि एसेव नयो। सन्निपातिकाति तिण्णम्पि पित्तादीनं कोपेन समुट्ठिता। उतुपरिणामजाति विसभागउतुतो जाता। जङ्गलदेसवासीनञ्हि अनूपदेसे वसन्तानं विसभागो च उतु उप्पज्जति, अनूपदेसवासीनञ्च जङ्गलदेसेति एवं परसमुद्दतीरादिवसेनपि उतुविसभागता उप्पज्जतियेव। ततो जाताति उतुपरिणामजा। अत्तनो पकतिचरियानं विसयानं विसमं कायपरिहरणवसेन जाता विसमपरिहारजा। तेनाह ‘‘अतिचिरट्ठाननिसज्जादिना विसमपरिहारेन जाता’’ति। आदि-सद्देन महाभारवहनसुधाकोट्टनादीनं सङ्गहो। परस्स उपक्कमतो निब्बत्ता ओपक्कमिका। बाहिरं पच्चयं अनपेक्खित्वा केवलं कम्मविपाकतोव जाता कम्मविपाकजा। तत्थ पुरिमेहि सत्तहि कारणेहि उप्पन्ना सारीरिका वेदना सक्का पटिबाहितुं, कम्मविपाकजानं पन सब्बभेसज्जानिपि सब्बपरित्तानिपि नालं पटिघाताय।</description>
    </item>
    
    <item>
      <title>१९ (७) २. यमकवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/19_7_2_yamakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/19_7_2_yamakavaggo/</guid>
      <description>(७) २. यमकवग्गो
१-७. अविज्जासुत्तादिवण्णना ६१-६७. दुतियस्स पठमादीनि उत्तानत्थानि। सत्तमे नळकपानकेति एवंनामके निगमे। पुब्बे किर (जा॰ अट्ठ॰ १.१.१९ आदयो) अम्हाकं बोधिसत्तो कपियोनियं निब्बत्तो महाकायो कपिराजा हुत्वा अनेकसतवानरसहस्सपरिवुतो पब्बतपादे विचरि, पञ्ञवा खो पन होति महापञ्ञो। सो परिसं एवं ओवदति, ‘‘ताता, इमस्मिं पब्बतपादे विसफलानि होन्ति, अमनुस्सपरिग्गहिता पोक्खरणिका नाम होन्ति, तुम्हे पुब्बे खादितपुब्बानेव फलानि खादथ, पीतपुब्बानेव पानीयानि पिवथ, एत्थ वो पटिपुच्छितकिच्चं नत्थी’’ति। ते अपीतपुब्बं दिस्वा सहसाव अपिवित्वा समन्ता परिधावित्वा महासत्तस्स आगमनं ओलोकयमाना निसीदिंसु। महासत्तो आगन्त्वा ‘‘किं, ताता, पानीयं न पिवथा’’ति आह। तुम्हाकं आगमनं ओलोकेमाति। ‘‘साधु, ताता’’ति समन्ता पदं परियेसमानो ओतिण्णपदंयेव अद्दस, न उत्तिण्णपदम्। अदिस्वा ‘‘सपरिस्सया’’ति अञ्ञासि। तावदेव च तत्थ अभिनिब्बत्तअमनुस्सो उदकं द्वेधा कत्वा उट्ठासि – सेतमुखो, नीलकुच्छि, रत्तहत्थपादो, महादाठिको, वन्तदाठो, विरूपो, बीभच्छो, उदकरक्खसो। सो एवमाह – ‘‘कस्मा पानीयं न पिवथ, मधुरं उदकं पिवथ, किं तुम्हे एतस्स वचनं सुणाथा’’ति। महासत्तो आह ‘‘त्वं अधिवत्थो अमनुस्सो’’ति?</description>
    </item>
    
    <item>
      <title>२० (८) ३. आकङ्खवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/20_8_3_Akankhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/20_8_3_Akankhavaggo/</guid>
      <description>(८) ३. आकङ्खवग्गो
१-४. आकङ्खसुत्तादिवण्णना ७१-७४. ततियस्स पठमे सीलस्स अनवसेससमादानेन अखण्डादिभावापत्तिया च परिपुण्णसीला। समादानतो पट्ठाय अविच्छिन्दनतो सीलसमङ्गिनो। एत्तावता किराति (अ॰ नि॰ २.३७) किर-सद्दो अरुचिसूचनत्थो। तेनेत्थ आचरियवादस्स अत्तनो अरुच्चनभावं दीपेति। सम्पन्नसीलाति अनामट्ठविसेसं सामञ्ञतो सीलसङ्खेपेन गहितम्। तञ्च चतुब्बिधन्ति आचरियत्थेरो ‘‘चतुपारिसुद्धिसीलं उद्दिसित्वा’’ति आह। तत्थाति चतुपारिसुद्धिसीले। जेट्ठकसीलन्ति (सं॰ नि॰ ५.४१२) पधानसीलम्। उभयत्थाति उद्देसनिद्देसे। इध निद्देसे विय उद्देसेपि पातिमोक्खसंवरो भगवता वुत्तो ‘‘सम्पन्नसीला’’ति वुत्तत्ताति अधिप्पायो। सीलग्गहणञ्हि पाळियं पातिमोक्खसंवरवसेन आगतम्। तेनाह ‘‘पातिमोक्खसंवरोयेवा’’तिआदि। तत्थ अवधारणेन इतरेसं तिण्णं एकदेसेन पातिमोक्खन्तोगधतं दीपेति। तथा हि अनोलोकियोलोकने आजीवहेतु छसिक्खापदवीतिक्कमे गिलानपच्चयस्स अपच्चवेक्खितपरिभोगे च आपत्ति विहिताति। तीणीति इन्द्रियसंवरसीलादीनि। सीलन्ति वुत्तट्ठानं नाम अत्थीति सीलपरियायेन तेसं कत्थचि सुत्ते गहितट्ठानं नाम किं अत्थि यथा पातिमोक्खसंवरोति आचरियस्स सम्मुखत्ता अप्पटिक्खिपन्तोव उपचारेन पुच्छन्तो विय वदति। तेनाह ‘‘अननुजानन्तो’’ति। छद्वाररक्खामत्तकमेवाति तस्स सल्लहुकभावमाह चित्ताधिट्ठानमत्तेन पटिपाकतिकभावापत्तितो। इतरेसुपि एसेव नयो। पच्चयुप्पत्तिमत्तकन्ति फलेन हेतुं दस्सेति। उप्पादनहेतुका हि पच्चयानं उप्पत्ति। इदमत्थन्ति इदं पयोजनं इमस्स पच्चयस्स परिभुञ्जनेति अधिप्पायो। निप्परियायेनाति इमिना इन्द्रियसंवरादीनि तीणि पधानस्स सीलस्स परिवारवसेन पवत्तिया परियायसीलानि नामाति दस्सेति।</description>
    </item>
    
    <item>
      <title>२१ (९) ४. थेरवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/21_9_4_theravaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/21_9_4_theravaggo/</guid>
      <description>(९) ४. थेरवग्गो
१-८. वाहनसुत्तादिवण्णना ८१-८८. चतुत्थस्स पठमे विमरियादीकतेनाति निम्मरियादीकतेन। चेतसाति एवंविधेन चित्तेन विहरति। तत्थ द्वे मरियादा किलेसमरियादा च आरम्मणमरियादा च। सचे हिस्स रूपादिके आरब्भ रागादयो उप्पज्जेय्युं, किलेसमरियादा तेन कता भवेय्य। तेसु पनस्स एकोपि न उप्पन्नोति किलेसमरियादा नत्थि। सचे पनस्स रूपादिधम्मे आवज्जेन्तस्स एकच्चे आपाथं नागच्छेय्युं, एवमस्स आरम्मणमरियादा भवेय्य। ते पनस्स धम्मे आवज्जेन्तस्स आपाथं अनागतधम्मो नाम नत्थीति आरम्मणमरियादापि नत्थि। इध पन किलेसमरियादा अधिप्पेताति आह ‘‘किलेसमरियादं भिन्दित्वा’’तिआदि। ततियादीसु नत्थि वत्तब्बम्।
वाहनसुत्तादिवण्णना निट्ठिता।</description>
    </item>
    
    <item>
      <title>२२ (१०) ५. उपालिवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/22_10_5_upAlivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/22_10_5_upAlivaggo/</guid>
      <description>(१०) ५. उपालिवग्गो
१-४. कामभोगीसुत्तादिवण्णना ९१-९४. पञ्चमस्स पठमादीनि उत्तानत्थानि। चतुत्थे तपनं सन्तपनं कायस्स खेदनं तपो, सो एतस्स अत्थीति तपस्सी, तं तपस्सिम्। यस्मा तथाभूतो तपनिस्सितो, तपो वा तन्निस्सितो, तस्मा आह ‘‘तपनिस्सितक’’न्ति। लूखं फरुसं साधुसम्मताचारविरहतो न पसादनीयं आजीवति वत्ततीति लूखाजीवी, तं लूखाजीविम्। उपक्कोसतीति उप्पण्डेति , उपहसनवसेन परिभासति। उपवदतीति अवञ्ञापुब्बकं अपवदति। तेनाह ‘‘हीळेति वम्भेती’’ति।
कामभोगीसुत्तादिवण्णना निट्ठिता।
५. उत्तियसुत्तवण्णना ९५. पञ्चमे पच्चन्ते भवं पच्चन्तिमम्। पाकारस्स थिरभावं उद्धमुद्धं पापेतीति उद्धापं, पाकारमूलम्। आदि-सद्देन पाकारद्वारबन्धपरिखादीनं सङ्गहो वेदितब्बो। पण्डितदोवारिकट्ठानियं कत्वा भगवा अत्तानं दस्सेसीति दस्सेन्तो ‘‘एकद्वारन्ति कस्मा आहा’’ति चोदनं समुट्ठापेसि। यस्सा पञ्ञाय वसेन पुरिसो पण्डितोति वुच्चति, तं पण्डिच्चन्ति आह ‘‘पण्डिच्चेन समन्नागतो’’ति। तंतंइतिकत्तब्बतासु छेकभावो ब्यत्तभावो वेय्यत्तियम्। मेधति सम्मोहं हिंसति विधमतीति मेधा, सा एतस्स अत्थीति मेधावी। ठाने ठाने उप्पत्ति एतिस्सा अत्थीति ठानुप्पत्तिका, ठानसो उप्पज्जनपञ्ञा। अनुपरियायन्ति एतेनाति अनुपरियायो, सो एव पथोति अनुपरियायपथो, परितो पाकारस्स अनुसंयायनमग्गो। पाकारभागा सन्धातब्बा एत्थाति पाकारसन्धि, पाकारस्स फुल्लितप्पदेसो। सो पन हेट्ठिमन्तेन द्विन्नम्पि इट्ठकानं विगमेन एवं वुच्चतीति आह ‘‘द्विन्नं इट्ठकानं अपगतट्ठान’’न्ति। छिन्नट्ठानन्ति छिन्नभिन्नप्पदेसो, छिद्दट्ठानं वा। तञ्हि विवरन्ति वुच्चति।</description>
    </item>
    
    <item>
      <title>२३ (११) १. समणसञ्ञावग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/23_11_1_samaNasa~n~nAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/23_11_1_samaNasa~n~nAvaggo/</guid>
      <description>(११) १. समणसञ्ञावग्गो
१-१२. समणसञ्ञासुत्तादिवण्णना १०१-११२. ततियस्स पठमादीनि उत्तानानि। छट्ठे निज्जरकारणानीति पजहनकारणानि। इमस्मिं मग्गो कथीयतीति कत्वा ‘‘अयं हेट्ठा…पे॰… पुन गहिता’’ति वुत्तम्। किञ्चापि निज्जिण्णा मिच्छादिट्ठीति आनेत्वा सम्बन्धितब्बम्। यथा मिच्छादिट्ठि विपस्सनाय निज्जिण्णापि न समुच्छिन्नाति समुच्छेदप्पहानदस्सनत्थं पुन गहिता, एवं मिच्छासङ्कप्पादयोपि विपस्सनाय पहीनापि असमुच्छिन्नताय इध पुन गहिताति अयमत्थो ‘‘मिच्छासङ्कप्पस्सा’’तिआदीसु सब्बपदेसु वत्तब्बोति दस्सेति ‘‘एवं सब्बपदेसु योजेतब्बो’’ति इमिना। एत्थ चाति ‘‘सम्माविमुत्तिपच्चया च अनेके कुसला धम्मा भावनापारिपूरिं गच्छन्ती’’ति एतस्मिं पाळिपदे। एत्थ च समुच्छेदवसेन च पटिप्पस्सद्धिवसेन च पटिपक्खधम्मानं सम्मदेव विमुच्चनं सम्माविमुत्ति। तप्पच्चया च मग्गफलेसु अट्ठ इन्द्रियानि भावनापारिपूरिं उपगच्छन्तीति मग्गसम्पयुत्तानिपि सद्धादीनि इन्द्रियानि उद्धटानि। मग्गवसेन हि फलेसु भावनापारिपूरी नामाति। अभिनन्दनट्ठेनाति अतिविय सिनेहनट्ठेन। इदञ्हि सोमनस्सिन्द्रियं उक्कंसगतसातसभावतो सम्पयुत्तधम्मे सिनेहन्तं तेमेन्तं विय पवत्तति। पवत्तसन्ततिआधिपतेय्यट्ठेनाति विपाकसन्तानस्स जीवने अधिपतिभावेन। एवन्तिआदि वुत्तस्सेव अत्थस्स निगमनम्। सत्तमादीनि उत्तानत्थानि।</description>
    </item>
    
    <item>
      <title>२४ (१२) २. पच्चोरोहणिवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/24_12_2_pachchorohaNivaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/24_12_2_pachchorohaNivaggo/</guid>
      <description>(१२) २. पच्चोरोहणिवग्गो
१-४. पठमअधम्मसुत्तादिवण्णना ११३-६. दुतियस्स पठमदुतियानि उत्तानत्थानि। ततिये जानं जानातीति सब्बञ्ञुतञ्ञाणेन जानितब्बं सब्बं जानाति एव। न हि पदेसञाणे ठितो जानितब्बं सब्बं जानाति। उक्कट्ठनिद्देसेन हि अविसेसग्गहणेन च ‘‘जान’’न्ति इमिना निरवसेसं ञेय्यजातं परिग्गय्हतीति तब्बिसयाय जाननकिरियाय सब्बञ्ञुतञ्ञाणमेव करणं भवितुं युत्तं, पकरणवसेन ‘‘भगवा’’ति सद्दन्तरसन्निधानेन च अयमत्थो विभावेतब्बो। पस्सितब्बमेव पस्सतीति दिब्बचक्खुपञ्ञाचक्खुधम्मचक्खुबुद्धचक्खुसमन्तचक्खुसङ्खातेहि ञाणचक्खूहि पस्सितब्बं पस्सति एव। अथ वा जानं जानातीति यथा अञ्ञे सविपल्लासा कामरूपपरिञ्ञावादिनो जानन्तापि विपल्लासवसेन जानन्ति, न एवं भगवा। भगवा पन पहीनविपल्लासत्ता जानन्तो जानाति एव, दिट्ठिदस्सनस्स अभावा पस्सन्तो पस्सतियेवाति अत्थो। चक्खु विय भूतोति दस्सनपरिणायकट्ठेन चक्खु विय भूतो। यथा हि चक्खु सत्तानं दस्सनत्थं परिणेति साधेति, एवं लोकस्स याथावदस्सनसाधनतोपि दस्सनकिच्चपरिणायकट्ठेन चक्खु विय भूतो, पञ्ञाचक्खुमयत्ता वा सयम्भुञाणेन पञ्ञाचक्खुं भूतो पत्तोति वा चक्खुभूतो।</description>
    </item>
    
    <item>
      <title>२५ (२१) १. करजकायवग्गो</title>
      <link>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/25_21_1_karajakAyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/02_suttapiTaka/04_anguttaranikAya/04_aTThakAdinipAta-TIkA/25_21_1_karajakAyavaggo/</guid>
      <description>(२१) १. करजकायवग्गो
१-५३६. पठमनिरयसग्गसुत्तादिवण्णना २११-७४६. पञ्चमस्स पठमादीनि उत्तानत्थानि। नवमे यस्मिं सन्ताने कामावचरकम्मं महग्गतकम्मञ्च कतूपचितं विपाकदाने लद्धावसरं हुत्वा ठितं, तेसु कामावचरकम्मं इतरं नीहरित्वा सयं तत्थ ठत्वा अत्तनो विपाकं दातुं न सक्कोति, महग्गतकम्ममेव पन इतरं पटिबाहित्वा अत्तनो विपाकं दातुं सक्कोति गरुभावतो। तेनाह ‘‘तं महोघो परित्तं उदकं विया’’तिआदि। इतो परं सब्बत्थ उत्तानमेव।
पठमनिरयसग्गसुत्तादिवण्णना निट्ठिता।
इति मनोरथपूरणिया अङ्गुत्तरनिकाय-अट्ठकथाय
दसकनिपातवण्णनाय अनुत्तानत्थदीपना समत्ता।
॥ नमो तस्स भगवतो अरहतो सम्मासम्बुद्धस्स॥
अङ्गुत्तरनिकाये
एकादसकनिपात-टीका</description>
    </item>
    
  </channel>
</rss>