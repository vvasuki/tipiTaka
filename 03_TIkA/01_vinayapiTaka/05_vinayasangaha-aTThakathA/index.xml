<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ विनयसङ्गह-अट्ठकथा on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/</link>
    <description>Recent content in &#43;०५ विनयसङ्गह-अट्ठकथा on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/index.xml" rel="self" type="application/rss+xml" />
    
    
    <item>
      <title>०० गन्थारम्भकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/00_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/00_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
विनयपिटके
विनयसङ्गह-अट्ठकथा
गन्थारम्भकथा
वत्थुत्तयं नमस्सित्वा, सरणं सब्बपाणिनम्।
विनये पाटवत्थाय, योगावचरभिक्खुनं॥
विप्पकिण्णमनेकत्थ, पाळिमुत्तविनिच्छयम्।
समाहरित्वा एकत्थ, दस्सयिस्समनाकुलं॥
तत्रायं मातिका –
‘‘दिवासेय्या परिक्खारो, भेसज्जकरणम्पि च।
परित्तं पटिसन्थारो, विञ्ञत्ति कुलसङ्गहो॥
‘‘मच्छमंसं अनामासं, अधिट्ठानविकप्पनम्।
चीवरेनविनावासो, भण्डस्स पटिसामनं॥
‘‘कयविक्कयसमापत्ति, रूपियादिपटिग्गहो।
दानविस्सासग्गाहेहि, लाभस्स परिणामनं॥
‘‘पथवी भूतगामो च, दुविधं सहसेय्यकम्।
विहारे सङ्घिके सेय्यं, सन्थरित्वान पक्कमो॥
‘‘कालिकानिपि चत्तारि, कप्पिया चतुभूमियो।
खादनीयादिपटिग्गाहो, पटिक्खेपपवारणा॥
‘‘पब्बज्जा निस्सयो सीमा, उपोसथपवारणम्।
वस्सूपनायिका वत्तं, चतुपच्चयभाजनं॥
‘‘कथिनं गरुभण्डानि, चोदनादिविनिच्छयो।
गरुकापत्तिवुट्ठानं, कम्माकम्मं पकिण्णक’’न्ति॥</description>
    </item>
    
    <item>
      <title>०१. दिवासेय्यविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/01_divAseyyavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/01_divAseyyavinichChayakathA/</guid>
      <description>१. दिवासेय्यविनिच्छयकथा
१. तत्थ दिवासेय्याति दिवानिपज्जनम्। तत्रायं विनिच्छयो – ‘‘अनुजानामि, भिक्खवे, दिवा पटिसल्लीयन्तेन द्वारं संवरित्वा पटिसल्लीयितु’’न्ति (पारा॰ ७७) वचनतो दिवा निपज्जन्तेन द्वारं संवरित्वा निपज्जितब्बम्। एत्थ च किञ्चापि पाळियं ‘‘अयं नाम आपत्ती’’ति न वुत्ता, विवरित्वा निपन्नदोसेन पन उप्पन्ने वत्थुस्मिं द्वारं संवरित्वा निपज्जितुं अनुञ्ञातत्ता असंवरित्वा निपज्जन्तस्स अट्ठकथायं दुक्कटं (पारा॰ अट्ठ॰ १.७७) वुत्तम्। भगवतो हि अधिप्पायं ञत्वा उपालित्थेरादीहि अट्ठकथा ठपिता। ‘‘अत्थापत्ति दिवा आपज्जति, नो रत्ति’’न्ति (परि॰ ३२३) इमिनापि चेतं सिद्धम्।
२. कीदिसं पन द्वारं संवरितब्बं, कीदिसं न संवरितब्बं?</description>
    </item>
    
    <item>
      <title>०२. परिक्खारविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/02_parikkhAravinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/02_parikkhAravinichChayakathA/</guid>
      <description>२. परिक्खारविनिच्छयकथा
६. परिक्खारोति समणपरिक्खारो। तत्रायं कप्पियाकप्पियपरिक्खारविनिच्छयो (पारा॰ अट्ठ॰ १.८५) – केचि तालपण्णच्छत्तं अन्तो वा बहि वा पञ्चवण्णेन सुत्तेन सिब्बित्वा वण्णमट्ठं करोन्ति, तं न वट्टति। एकवण्णेन पन नीलेन वा पीतकेन वा येन केनचि सुत्तेन अन्तो वा बहि वा सिब्बितुं , छत्तदण्डग्गाहकं सलाकपञ्जरं वा विनन्धितुं वट्टति, तञ्च खो थिरकरणत्थं वट्टति, न वण्णमट्ठत्थाय। छत्तपण्णेसु मकरदन्तकं वा अड्ढचन्दकं वा छिन्दितुं न वट्टति। छत्तदण्डे गेहत्थम्भेसु विय घटको वा वाळरूपकं वा न वट्टति। सचेपि सब्बत्थ आरग्गेन लेखा दिन्ना होति, सापि न वट्टति। घटकं वा वाळरूपकं वा भिन्दित्वा धारेतब्बं, लेखापि घंसित्वा वा अपनेतब्बा, सुत्तकेन वा दण्डो वेठेतब्बो। दण्डबुन्दे पन अहिच्छत्तकसण्ठानं वट्टति। वातप्पहारेन अचलनत्थं छत्तमण्डलिकं रज्जुकेहि गाहेत्वा दण्डे बन्धन्ति, तस्मिं बन्धनट्ठाने वलयमिव उक्किरित्वा लेखं ठपेन्ति, सा वट्टति।</description>
    </item>
    
    <item>
      <title>०३. भेसज्जादिकरणविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/03_bhesajjAdikaraNavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/03_bhesajjAdikaraNavinichChayakathA/</guid>
      <description>३. भेसज्जादिकरणविनिच्छयकथा
१५. भेसज्जकरणपरित्तपटिसन्थारेसु पन भेसज्जकरणे ताव अयं विनिच्छयो (पारा॰ अट्ठ॰ २.१८५-७) – आगतागतस्स परजनस्स भेसज्जं न कातब्बं, करोन्तो दुक्कटं आपज्जति। पञ्चन्नं पन सहधम्मिकानं कातब्बं भिक्खुस्स भिक्खुनिया सिक्खमानाय सामणेरस्स सामणेरियाति। समसीलसद्धापञ्ञानञ्हि एतेसं तीसु सिक्खासु युत्तानं भेसज्जं अकातुं न लब्भति। करोन्तेन च सचे तेसं अत्थि, तेसं सन्तकं गहेत्वा योजेत्वा दातब्बं, सचे नत्थि, अत्तनो सन्तकं कातब्बम्। सचे अत्तनोपि नत्थि, भिक्खाचारवत्तेन वा ञातकपवारितट्ठानतो वा परियेसितब्बं, अलभन्तेन गिलानस्स अत्थाय अकतविञ्ञत्तियापि आहरित्वा कातब्बम्।
१६. अपरेसम्पि पञ्चन्नं कातुं वट्टति मातु पितु तदुपट्ठाकानं अत्तनो वेय्यावच्चकरस्स पण्डुपलासस्स चाति। पण्डुपलासो नाम यो पब्बज्जापेक्खो याव पत्तचीवरं पटियादियति, ताव विहारे वसति। तेसु सचे मातापितरो इस्सरा होन्ति न पच्चासीसन्ति, अकातुं वट्टति। सचे पन रज्जेपि ठिता पच्चासीसन्ति, अकातुं न वट्टति। भेसज्जं पच्चासीसन्तानं भेसज्जं दातब्बं, योजेतुं अजानन्तानं योजेत्वा दातब्बम्। सब्बेसं अत्थाय सहधम्मिकेसु वुत्तनयेनेव परियेसितब्बम्। सचे पन मातरं विहारं आनेत्वा जग्गति, सब्बं परिकम्मं अनामसन्तेन कातब्बं, खादनीयभोजनीयं सहत्था दातब्बम्। पिता पन यथा सामणेरो, एवं सहत्थेन न्हापनसम्बाहनादीनि कत्वा उपट्ठातब्बो। ये च मातापितरो उपट्ठहन्ति पटिजग्गन्ति, तेसम्पि एवमेव कातब्बम्। वेय्यावच्चकरो नाम यो वेतनं गहेत्वा अरञ्ञे दारूनि वा छिन्दति, अञ्ञं वा किञ्चि कम्मं करोति, तस्स रोगे उप्पन्ने याव ञातका न पस्सन्ति, ताव भेसज्जं कातब्बम्। यो पन भिक्खुनिस्सितकोव हुत्वा सब्बकम्मानि करोति, तस्स भेसज्जं कातब्बमेव। पण्डुपलासेपि सामणेरे विय पटिपज्जितब्बम्।</description>
    </item>
    
    <item>
      <title>०४. विञ्ञत्तिविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/04_vi~n~nattivinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/04_vi~n~nattivinichChayakathA/</guid>
      <description>४. विञ्ञत्तिविनिच्छयकथा
२१. विञ्ञत्तीति याचना। तत्रायं विनिच्छयो (पारा॰ अट्ठ॰ २.३४२) – मूलच्छेज्जाय पुरिसं याचितुं न वट्टति, ‘‘सहायत्थाय कम्मकरणत्थाय पुरिसं देथा’’ति याचितुं वट्टति, पुरिसेन कत्तब्बं हत्थकम्मसङ्खातं पुरिसत्तकरं याचितुं वट्टतियेव। हत्थकम्मञ्हि किञ्चि वत्थु न होति, तस्मा तं ठपेत्वा मिगलुद्दकमच्छबन्धनकादीनं सककम्मं अवसेसं सब्बं कप्पियम्। ‘‘किं, भन्ते, आगतात्थ केन कम्मेना’’ति पुच्छिते वा अपुच्छिते वा याचितुं वट्टति, विञ्ञत्तिपच्चया दोसो नत्थि। मिगलुद्दकादयो पन सककम्मं न याचितब्बा, ‘‘हत्थकम्मं देथा’’ति अनियमेत्वापि न याचितब्बा। एवं याचिता हि ते ‘‘साधु, भन्ते’’ति भिक्खू उय्योजेत्वा मिगेपि मारेत्वा आहरेय्युम्। नियमेत्वा पन ‘‘विहारे किञ्चि कत्तब्बं अत्थि, तत्थ हत्थकम्मं देथा’’ति याचितब्बा, फालनङ्गलादीनि उपकरणानि गहेत्वा कसितुं वा वपितुं वा लायितुं वा गच्छन्तं सककिच्चपसुतम्पि कस्सकं वा अञ्ञं वा किञ्चि हत्थकम्मं याचितुं वट्टतेव। यो पन विघासादो वा अञ्ञो वा कोचि निक्कम्मो निरत्थककथं कथेन्तो निद्दायन्तो वा विहरति, एवरूपं अयाचित्वापि ‘‘एहि रे इदं वा इदं वा करोही’’ति यदिच्छकं कारापेतुं वट्टति।</description>
    </item>
    
    <item>
      <title>०५. कुलसङ्गहविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/05_kulasangahavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/05_kulasangahavinichChayakathA/</guid>
      <description>५. कुलसङ्गहविनिच्छयकथा
२७. कुलसङ्गहोति पुप्फफलादीहि कुलानं सङ्गहो कुलसङ्गहो। तत्रायं विनिच्छयो (पारा॰ अट्ठ॰ २.४३१) – कुलसङ्गहत्थाय मालावच्छादीनि रोपेतुं वा रोपापेतुं वा सिञ्चितुं वा सिञ्चापेतुं वा पुप्फानि ओचिनितुं वा ओचिनापेतुं वा गन्थितुं वा गन्थापेतुं वा न वट्टति। तत्थ अकप्पियवोहारो कप्पियवोहारो परियायो ओभासो निमित्तकम्मन्ति इमानि पञ्च जानितब्बानि।
२८. तत्थ अकप्पियवोहारो नाम अल्लहरितानं कोट्टनं कोट्टापनं, आवाटस्स खणनं खणापनं, मालावच्छस्स रोपनं रोपापनं, आळिया बन्धनं बन्धापनं, उदकस्स सेचनं सेचापनं, मातिकाय सम्मुखकरणं, कप्पियउदकसिञ्चनं, हत्थपादमुखधोवननहानोदकसिञ्चनम्। कप्पियवोहारो नाम ‘‘इमं रुक्खं जान, इमं आवाटं जान, इमं मालावच्छं जान, एत्थ उदकं जाना’’तिआदिवचनं सुक्खमातिकाय उजुकरणञ्च। परियायो नाम ‘‘पण्डितेन मालावच्छादयो रोपापेतब्बा, नचिरस्सेव उपकाराय संवत्तन्ती’’तिआदिवचनम्। ओभासो नाम कुदालखणित्तादीनि च मालावच्छे च गहेत्वा ठानम्। एवं ठितञ्हि सामणेरादयो दिस्वा ‘‘थेरो कारापेतुकामो’’ति गन्त्वा करोन्ति। निमित्तकम्मं नाम कुदालखणित्तिवासिफरसुउदकभाजनानि आहरित्वा समीपे ठपनम्।</description>
    </item>
    
    <item>
      <title>०६. मच्छमंसविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/06_machChamaMsavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/06_machChamaMsavinichChayakathA/</guid>
      <description>६. मच्छमंसविनिच्छयकथा
३८. मच्छमंसेसु पन मच्छग्गहणेन सब्बम्पि जलजं वुत्तम्। तत्थ अकप्पियं नाम नत्थि। मंसेसु पन मनुस्सहत्थिअस्ससुनखअहिसीहब्यग्घदीपिअच्छतरच्छानं वसेन दस मंसानि अकप्पियानि। तत्थ मनुस्समंसे थुल्लच्चयं, सेसेसु दुक्कटम्। इति इमेसं मनुस्सादीनं दसन्नं मंसम्पि अट्ठिपि लोहितम्पि चम्मम्पि लोमम्पि सब्बं न वट्टति। वसासु पन एका मनुस्सवसाव न वट्टति। खीरादीसु अकप्पियं नाम नत्थि। इमेसु पन अकप्पियमंसेसु अट्ठिआदीसु वा यं किञ्चि ञत्वा वा अञत्वा वा खादन्तस्स आपत्तियेव। यदा जानाति, तदा देसेतब्बा। ‘‘अपुच्छित्वाव खादिस्सामी’’ति गण्हतो पटिग्गहणेपि दुक्कटं, ‘‘पुच्छित्वा खादिस्सामी’’ति गण्हतो अनापत्ति। उद्दिस्सकतं पन जानित्वा खादन्तस्सेव आपत्ति, पच्छा जानन्तो आपत्तिया न कारेतब्बो (महाव॰ अट्ठ॰ २८१)।</description>
    </item>
    
    <item>
      <title>०७. अनामासविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/07_anAmAsavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/07_anAmAsavinichChayakathA/</guid>
      <description>७. अनामासविनिच्छयकथा
४०. अनामासन्ति न परामसितब्बम्। तत्रायं विनिच्छयो (पारा॰ अट्ठ॰ २.२८१) – यस्मा माता वा होतु धीता वा भगिनी वा, इत्थी नाम सब्बापि ब्रह्मचरियस्स पारिबन्थिकाव अनामासा च, तस्मा ‘‘अयं मे माता, अयं मे धीता, अयं मे भगिनी’’ति गेहस्सितपेमेन आमसतोपि दुक्कटमेव वुत्तम्। इमं पन भगवतो आणं अनुस्सरन्तेन सचेपि नदीसोतेन वुय्हमानं मातरं पस्सति, नेव हत्थेन परामसितब्बा, पण्डितेन पन भिक्खुना नावा वा फलकं वा कदलिक्खन्धो वा दारुक्खन्धो वा उपसंहरितब्बो। तस्मिं असति कासावम्पि उपसंहरित्वा पुरतो ठपेतब्बं, ‘‘एत्थ गण्हाही’’ति पन न वत्तब्बा। गहिते ‘‘परिक्खारं कड्ढामी’’ति कड्ढन्तेन गन्तब्बम्। सचे पन भायति, पुरतो पुरतो गन्त्वा ‘‘मा भायी’’ति समस्सासेतब्बा। सचे भायमाना पुत्तस्स सहसा खन्धे वा अभिरुहति, हत्थे वा गण्हाति, न ‘‘अपेहि महल्लिके’’ति निद्धुनितब्बा, थलं पापेतब्बा। कद्दमे लग्गायपि कूपे पतितायपि एसेव नयो। तत्रापि हि योत्तं वा वत्थं वा पक्खिपित्वा हत्थेन गहितभावं ञत्वा उद्धरितब्बा, न त्वेव आमसितब्बा।</description>
    </item>
    
    <item>
      <title>०८. अधिट्ठानविकप्पनविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/08_adhiTThAnavikappanavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/08_adhiTThAnavikappanavinichChayakathA/</guid>
      <description>८. अधिट्ठानविकप्पनविनिच्छयकथा
४४. अधिट्ठानविकप्पनेसु पन – अनुजानामि, भिक्खवे, तिचीवरं अधिट्ठातुं न विकप्पेतुं, वस्सिकसाटिकं वस्सानं चातुमासं अधिट्ठातुं ततो परं विकप्पेतुं, निसीदनं अधिट्ठातुं न विकप्पेतुं, पच्चत्थरणं अधिट्ठातुं न विकप्पेतुं, कण्डुप्पटिच्छादिं याव आबाधा अधिट्ठातुं ततो परं विकप्पेतुं, मुखपुञ्छनचोळं अधिट्ठातुं न विकप्पेतुं, परिक्खारचोळं अधिट्ठातुं न विकप्पेतु’’न्ति (महाव॰ ३५८) वचनतो तिचीवरादिनियामेनेव अधिट्ठहित्वा परिभुञ्जितुकआमेन ‘‘इमं सङ्घाटिं अधिट्ठामी’’तिआदिना नामं वत्वा अधिट्ठातब्बम्। विकप्पेन्तेन पन नामं अग्गहेत्वाव ‘‘इमं चीवरं तुय्हं विकप्पेमी’’ति वत्वा विकप्पेतब्बम्। तत्थ (पारा॰ अट्ठ॰ २.४६९) तिचीवरं अधिट्ठहन्तेन रजित्वा कप्पबिन्दुं दत्वा पमाणयुत्तमेव अधिट्ठातब्बम्। अस्स पमाणं उक्कट्ठपरिच्छेदेन सुगतचीवरतो ऊनकं वट्टति, लामकपरिच्छेदेन सङ्घाटिया उत्तरासङ्गस्स च दीघतो मुट्ठिपञ्चकं, तिरियं मुट्ठित्तिकं पमाणं वट्टति। अन्तरवासको दीघसो मुट्ठिपञ्चको, तिरियं द्विहत्थोपि वट्टति। पारुपनेनपि हि सक्का नाभिं पटिच्छादेतुन्ति। वुत्तप्पमाणतो पन अतिरेकञ्च ऊनकञ्च ‘‘परिक्खारचोळक’’न्ति अधिट्ठातब्बम्।</description>
    </item>
    
    <item>
      <title>०९. चीवरविप्पवासविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/09_chIvaravippavAsavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/09_chIvaravippavAsavinichChayakathA/</guid>
      <description>९. चीवरविप्पवासविनिच्छयकथा
५१. चीवरेनविनावासोति तिचीवराधिट्ठानेन अधिट्ठितानं तिण्णं चीवरानं अञ्ञतरेन विप्पवासो। एवं अधिट्ठितेसु हि तीसु चीवरेसु एकेनपि विना वसितुं न वट्टति, वसन्तस्स सह अरुणुग्गमना चीवरं निस्सग्गियं होति, तस्मा अरुणुग्गमनसमये चीवरं अड्ढतेय्यरतनप्पमाणे हत्थपासे कत्वा वसितब्बम्। गामनिवेसनउदोसितअड्डमाळपासादहम्मियनावासत्थखेत्तधञ्ञकरणआरामविहाररुक्खमूलअज्झोकासेसु पन अयं विसेसो (पारा॰ अट्ठ॰ २.४७७-८) – सचे एकस्स रञ्ञो गामभोजकस्स वा सन्तको गामो होति, येन केनचि पाकारेन वा वतिया वा परिखाय वा परिक्खित्तो च, एवरूपे गामे चीवरं निक्खिपित्वा गामब्भन्तरे यत्थ कत्थचि यथारुचितट्ठाने अरुणं उट्ठापेतुं वट्टति। सचे पन अपरिक्खित्तो होति, एवरूपे गामे यस्मिं घरे चीवरं निक्खित्तं, तस्मिं वत्थब्बं, तस्स वा घरस्स हत्थपासे समन्ता अड्ढतेय्यरतनब्भन्तरे वसितब्बम्। तं पमाणं अतिक्कमित्वा सचेपि इद्धिमा भिक्खु आकासे अरुणं उट्ठापेति, चीवरं निस्सग्गियमेव होति।</description>
    </item>
    
    <item>
      <title>१०. भण्डपटिसामनविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/10_bhaNDapaTisAmanavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/10_bhaNDapaTisAmanavinichChayakathA/</guid>
      <description>१०. भण्डपटिसामनविनिच्छयकथा
५३. भण्डस्स पटिसामनन्ति परेसं भण्डस्स गोपनम्। परेसञ्हि (पाचि॰ अट्ठ॰ ५०६) कप्पियवत्थु वा होतु अकप्पियवत्थु वा, अन्तमसो मातु कण्णपिळन्धनं कालपण्णम्पि गिहिसन्तकं भण्डागारिकसीसेन पटिसामेन्तस्स पाचित्तियम्। सचे पन मातापितूनं सन्तकं अवस्सं पटिसामेतब्बं कप्पियभण्डं होति, अत्तनो अत्थाय गहेत्वा पटिसामेतब्बम्। ‘‘इदं पटिसामेत्वा देही’’ति पन वुत्ते ‘‘न वट्टती’’ति पटिक्खिपितब्बम्। सचे ‘‘पटिसामेही’’ति पातेत्वा गच्छन्ति, पलिबोधो नाम होति, पटिसामेतुं वट्टति। विहारे कम्मं करोन्ता वड्ढकीआदयो वा राजवल्लभा वा ‘‘अत्तनो उपकरणभण्डं वा सयनभण्डं वा पटिसामेत्वा देथा’’ति वदन्ति, छन्देनपि भयेनपि न कातब्बमेव, गुत्तट्ठानं पन दस्सेतुं वट्टति, बलक्कारेन पातेत्वा गतेसु च पटिसामेतुम्।</description>
    </item>
    
    <item>
      <title>११. कयविक्कयसमापत्तिविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/11_kayavikkayasamApattivinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/11_kayavikkayasamApattivinichChayakathA/</guid>
      <description>११. कयविक्कयसमापत्तिविनिच्छयकथा
५७. कयविक्कयसमापत्तीति कयविक्कयसमापज्जनम्। ‘‘इमिना इमं देही’’तिआदिना (पारा॰ अट्ठ॰ २.५९५) हि नयेन परस्स कप्पियभण्डं गण्हन्तो कयं समापज्जति, अत्तनो कप्पियभण्डं देन्तो विक्कयम्। अयं पन कयविक्कयो ठपेत्वा पञ्च सहधम्मिके अवसेसेहि गिहिपब्बजितेहि अन्तमसो मातापितूहिपि सद्धिं न वट्टति।
तत्रायं विनिच्छयो – वत्थेन वा वत्थं होतु, भत्तेन वा भत्तं, यं किञ्चि कप्पियं ‘‘इमिना इमं देही’’ति वदति, दुक्कटम्। एवं वत्वा मातुयापि अत्तनो भण्डं देति, दुक्कटं, ‘‘इमिना इमं देही’’ति वुत्तो वा ‘‘इमं देहि, इमं ते दस्सामी’’ति तं वत्वा वा मातुयापि भण्डं अत्तना गण्हाति, दुक्कटं, अत्तनो भण्डे परहत्थं, परभण्डे च अत्तनो हत्थं सम्पत्ते निस्सग्गियं पाचित्तियम्। मातरं वा पन पितरं वा ‘‘इमं देही’’ति वदतो विञ्ञत्ति न होति, ‘‘इमं गण्हाही’’ति ददतो सद्धादेय्यविनिपातनं न होति। अञ्ञातकं ‘‘इमं देही’’ति वदतो विञ्ञत्ति, ‘‘इमं गण्हाही’’ति ददतो सद्धादेय्यविनिपातनं, ‘‘इमिना इमं देही’’ति कयविक्कयं आपज्जतो निस्सग्गियम्। तस्मा कप्पियभण्डं परिवत्तन्तेन मातापितूहिपि सद्धिं कयविक्कयं, अञ्ञातकेहि सद्धिं तिस्सो आपत्तियो मोचेन्तेन परिवत्तेतब्बम्।</description>
    </item>
    
    <item>
      <title>१२. रूपियादिपटिग्गहणविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/12_rUpiyAdipaTiggahaNavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/12_rUpiyAdipaTiggahaNavinichChayakathA/</guid>
      <description>१२. रूपियादिपटिग्गहणविनिच्छयकथा
५९. रूपियादिपटिग्गहोति जातरूपादिपटिग्गण्हनम्। तत्थ (पारा॰ अट्ठ॰ २.५८३-४) जातरूपं रजतं जातरूपमासको रजतमासकोति चतुब्बिधं निस्सग्गियवत्थु। तम्बलोहादीहि कतो लोहमासको। सारदारुना वा वेळुपेसिकाय वा अन्तमसो तालपण्णेनपि रूपं छिन्दित्वा कतो दारुमासको। लाखाय वा निय्यासेन वा रूपं समुट्ठापेत्वा कतो जतुमासको। यो यो यत्थ यत्थ जनपदे यदा यदा वोहारं गच्छति, अन्तमसो अट्ठिमयोपि चम्ममयोपि रुक्खफलबीजमयोपि समुट्ठापितरूपोपि असमुट्ठापितरूपोपीति अयं सब्बोपि रजतमासकेनेव सङ्गहितो। मुत्ता मणि वेळुरियो सङ्खो सिला पवाळं लोहितङ्को मसारगल्लं सत्त धञ्ञानि दासिदासखेत्तवत्थुपुप्फारामफलारामादयोति इदं दुक्कटवत्थु। तत्थ निस्सग्गियवत्थुं अत्तनो वा सङ्घगणपुग्गलचेतियानं वा अत्थाय सम्पटिच्छितुं न वट्टति। अत्तनो अत्थाय सम्पटिच्छतो निस्सग्गियं पाचित्तियं होति, सेसानं अत्थाय दुक्कटम्। दुक्कटवत्थुं सब्बेसम्पि अत्थाय सम्पटिच्छतो दुक्कटमेव।</description>
    </item>
    
    <item>
      <title>१३. दानलक्खणादिविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/13_dAnalakkhaNAdivinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/13_dAnalakkhaNAdivinichChayakathA/</guid>
      <description>१३. दानलक्खणादिविनिच्छयकथा
६९. दानविस्सासग्गाहेहि लाभस्स परिणामनन्ति एत्थ ताव दानन्ति अत्तनो सन्तकस्स चीवरादिपरिक्खारस्स सद्धिविहारिकादीसु यस्स कस्सचि दानम्। तत्रिदं दानलक्खणं – ‘‘इदं तुय्हं देमि ददामि दज्जामि ओणोजेमि परिच्चजामि विस्सज्जामी’’ति वा ‘‘इत्थन्नामस्स देमि…पे॰… विस्सज्जामी’’ति वा वदति, सम्मुखापि परम्मुखापि दिन्नंयेव होति। ‘‘तुय्हं गण्हाही’’ति वुत्ते ‘‘मय्हं गण्हामी’’ति वदति, सुदिन्नं सुग्गहितञ्च। ‘‘तव सन्तकं करोहि, तव सन्तकं होतु, तव सन्तकं होती’’ति वुत्ते ‘‘मम सन्तकं करोमि, मम सन्तकं होतु, मम सन्तकं करिस्सामी’’ति वदति, दुदिन्नं दुग्गहितञ्च। नेव दाता दातुं जानाति, न इतरो गहेतुं, सचे पन ‘‘तव सन्तकं करोही’’ति वुत्ते ‘‘साधु, भन्ते, मय्हं गण्हामी’’ति गण्हाति, सुग्गहितम्। सचे पन एको ‘‘इदं चीवरं गण्हाही’’ति वदति, इतरो ‘‘न गण्हामी’’ति वदति, पुन सो ‘‘दिन्नं मया तुय्हं, गण्हाही’’ति वदति, इतरोपि ‘‘न मय्हं इमिना अत्थो’’ति वदति, ततो पुरिमोपि ‘‘मया दिन्न’’न्ति दसाहं अतिक्कामेति, पच्छिमोपि ‘‘मया पटिक्खित्त’’न्ति, कस्स आपत्तीति?</description>
    </item>
    
    <item>
      <title>१४. पथवीखणनविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/14_pathavIkhaNanavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/14_pathavIkhaNanavinichChayakathA/</guid>
      <description>१४. पथवीखणनविनिच्छयकथा
७२. पथवीति द्वे पथवी जाता च पथवी अजाता च पथवीति। तत्थ जाता नाम पथवी सुद्धपंसुका सुद्धमत्तिका अप्पपासाणा अप्पसक्खरा अप्पकठला अप्पमरुम्बा अप्पवालुका येभुय्येनपंसुका येभुय्येनमत्तिका, अदड्ढापि वुच्चति ‘‘जाता पथवी’’ति। योपि पंसुपुञ्जो वा मत्तिकापुञ्जो वा अतिरेकचातुमासं ओवट्ठो, सोपि वुच्चति ‘‘जाता पथवी’’ति। अजाता नाम पथवी सुद्धपासाणा सुद्धसक्खरा सुद्धकठला सुद्धमरुम्बा सुद्धवालुका अप्पपंसुका अप्पमत्तिका येभुय्येनपासाणा येभुय्येनसक्खरा येभुय्येनकठला येभुय्येनमरुम्बा येभुय्येनवालुका, दड्ढापि वुच्चति ‘‘अजाता पथवी’’ति। योपि पंसुपुञ्जो वा मत्तिकापुञ्जो वा ओमकचातुमासं ओवट्ठो, सोपि वुच्चति ‘‘अजाता पथवी’’ति (पाचि॰ ८४-८६)।</description>
    </item>
    
    <item>
      <title>१५. भूतगामविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/15_bhUtagAmavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/15_bhUtagAmavinichChayakathA/</guid>
      <description>१५. भूतगामविनिच्छयकथा
७५. भूतगामोति पञ्चहि बीजेहि जातानं रुक्खलतादीनमेतं अधिवचनम्। तत्रिमानि पञ्च बीजानि – मूलबीजं खन्धबीजं फळुबीजं अग्गबीजं बीजबीजन्ति। तत्थ मूलबीजं नाम हलिद्दि सिङ्गिवेरं वचा वचत्तं अतिविसं कटुकरोहिणी उसीरं भद्दमुत्तकं, यानि वा पनञ्ञानिपि अत्थि मूले जायन्ति मूले सञ्जायन्ति, एतं मूलबीजं नाम। खन्धबीजं नाम अस्सत्थो निग्रोधो पिलक्खो उदुम्बरो कच्छको कपित्थनो, यानि वा पनञ्ञानिपि अत्थि खन्धे जायन्ति खन्धे सञ्जायन्ति, एतं खन्धबीजं नाम। फळुबीजं नाम उच्छु वेळु नळो, यानि वा पनञ्ञानिपि अत्थि पब्बे जायन्ति पब्बे सञ्जायन्ति, एतं फळुबीजं नाम। अग्गबीजं नाम अज्जुकं फणिज्जकं हिरिवेरं, यानि वा पनञ्ञानिपि अत्थि अग्गे जायन्ति अग्गे सञ्जायन्ति, एतं अग्गबीजं नाम। बीजबीजं नाम पुब्बण्णं अपरण्णं, यानि वा पनञ्ञानिपि अत्थि बीजे जायन्ति बीजे सञ्जायन्ति, एतं बीजबीजं नाम (पाचि॰ ९१)। तत्थ भूतगामे भूतगामसञ्ञी छिन्दति वा छिन्दापेति वा भिन्दति वा भिन्दापेति वा पचति वा पचापेति वा, पाचित्तियम्। भूतगामञ्हि विकोपेन्तस्स पाचित्तियं, भूतगामपरिमोचितं पञ्चविधम्पि बीजगामं विकोपेन्तस्स दुक्कटम्।</description>
    </item>
    
    <item>
      <title>१६. सहसेय्यविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/16_sahaseyyavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/16_sahaseyyavinichChayakathA/</guid>
      <description>१६. सहसेय्यविनिच्छयकथा
७९. दुविधं सहसेय्यकन्ति ‘‘यो पन भिक्खु अनुपसम्पन्नेन उत्तरिदिरत्ततिरत्तं सहसेय्यं कप्पेय्य, पाचित्तियं (पाचि॰ ४९)। यो पन भिक्खु मातुगामेन सहसेय्यं कप्पेय्य, पाचित्तिय’’न्ति (पाचि॰ ५६) एवं वुत्तं सहसेय्यसिक्खापदद्वयं सन्धाय वुत्तम्। तत्रायं विनिच्छयो (पाचि॰ अट्ठ॰ ५०-५१) – अनुपसम्पन्नेन सद्धिं तिण्णं रत्तीनं उपरि चतुत्थदिवसे अत्थङ्गते सूरिये सब्बच्छन्नसब्बपरिच्छन्ने येभुय्यच्छन्नयेभुय्यपरिच्छन्ने वा सेनासने पुब्बापरियेन वा एकक्खणे वा निपज्जन्तस्स पाचित्तियम्। तत्थ छदनं अनाहच्च दियड्ढहत्थुब्बेधेन पाकारादिना येन केनचि परिच्छन्नम्पि सब्बपरिच्छन्नमिच्चेव वेदितब्बम्। यं सेनासनं उपरि पञ्चहि छदनेहि अञ्ञेन वा केनचि सब्बमेव परिच्छन्नं, इदं सब्बच्छन्नं नाम सेनासनम्। अट्ठकथासु पन पाकटवोहारं गहेत्वा वाचुग्गतवसेन ‘‘सब्बच्छन्नं नाम पञ्चहि छदनेहि छन्न’’न्ति वुत्तम्। किञ्चापि वुत्तं, अथ खो दुस्सकुटियं सयन्तस्सपि न सक्का अनापत्ति कातुं, तस्मा यं किञ्चि पटिच्छादनसमत्थं इध छदनञ्च परिच्छन्नञ्च वेदितब्बम्। पञ्चविधच्छदनेयेव हि गय्हमाने पदरच्छन्नेपि सहसेय्या न भवेय्य, तस्मा यं सेनासनं भूमितो पट्ठाय यावछदनं आहच्च पाकारेन वा अञ्ञेन वा केनचि अन्तमसो वत्थेनपि परिक्खित्तं, इदं सब्बपरिच्छन्नं नाम सेनासनम्। छदनं अनाहच्च सब्बन्तिमेन परियायेन दियड्ढहत्थुब्बेधेन पाकारादिना परिक्खित्तम्पि सब्बपरिच्छन्नमेव। यस्स पन उपरि बहुतरं ठानं छन्नं, अप्पं अच्छन्नं, समन्ततो वा बहुतरं परिक्खित्तं, अप्पं अपरिक्खित्तं, इदं येभुय्येनछन्नं येभुय्येनपरिच्छन्नं नाम।</description>
    </item>
    
    <item>
      <title>१७. मञ्चपीठादिसङ्घिकसेनासनेसु पटिपज्जितब्बविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/17_manchapIThAdisanghikasenAsanesu_paTipajjitabbavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/17_manchapIThAdisanghikasenAsanesu_paTipajjitabbavinichChayakathA/</guid>
      <description>१७. मञ्चपीठादिसङ्घिकसेनासनेसु पटिपज्जितब्बविनिच्छयकथा
८२. विहारे सङ्घिके सेय्यं, सन्थरित्वान पक्कमोति सङ्घिके विहारे सेय्यं सन्थरित्वान अञ्ञत्थ वसितुकामताय विहारतो पक्कमनम्। तत्रायं विनिच्छयो –
‘‘यो पन भिक्खु सङ्घिके विहारे सेय्यं सन्थरित्वा वा सन्थरापेत्वा वा तं पक्कमन्तो नेव उद्धरेय्य न उद्धरापेय्य अनापुच्छं वा गच्छेय्य, पाचित्तिय’’न्ति (पाचि॰ ११५) –
वचनतो सङ्घिके विहारे सेय्यं सयं सन्थरित्वा अञ्ञेन वा सन्थरापेत्वा उद्धरणादीनि अकत्वा परिक्खित्तस्स आरामस्स परिक्खेपं, अपरिक्खित्तस्स उपचारं अतिक्कमन्तस्स पाचित्तियम्।
तत्थ सेय्या नाम भिसि चिमिलिका उत्तरत्थरणं भूमत्थरणं तट्टिका चम्मखण्डो निसीदनं पच्चत्थरणं तिणसन्थारो पण्णसन्थारोति दसविधा। तत्थ भिसीति मञ्चकभिसि वा पीठकभिसि वा। चिमिलिका नाम सुधादिपरिकम्मकताय भूमिया वण्णानुरक्खणत्थं कता, तं हेट्ठा पत्थरित्वा उपरि कटसारकं पत्थरन्ति। उत्तरत्थरणं नाम मञ्चपीठानं उपरि अत्थरितब्बकपच्चत्थरणम्। भूमत्थरणं नाम भूमियं अत्थरितब्बा कटसारकादिविकति। तट्टिका नाम तालपण्णेहि वा वाकेहि वा कततट्टिका। चम्मखण्डो नाम सीहब्यग्घदीपितरच्छचम्मादीसुपि यं किञ्चि चम्मम्। अट्ठकथासु हि सेनासनपरिभोगे पटिक्खित्तचम्मं न दिस्सति, तस्मा सीहब्यग्घचम्मादीनं परिहरणेयेव पटिक्खेपो वेदितब्बो। निसीदनन्ति सदसं वेदितब्बम्। पच्चत्थरणन्ति पावारो कोजवोति एत्तकमेव वुत्तम्। तिणसन्थारोति येसं केसञ्चि तिणानं सन्थारो। एस नयो पण्णसन्थारेपि। एवं पन इमं दसविधं सेय्यं सङ्घिके विहारे सन्थरित्वा वा सन्थरापेत्वा वा पक्कमन्तेन आपुच्छित्वा पक्कमितब्बं, आपुच्छन्तेन च भिक्खुम्हि सति भिक्खु आपुच्छितब्बो, तस्मिं असति सामणेरो, तस्मिं असति आरामिको, तस्मिं असति येन विहारो कारितो, सो विहारसामिको, तस्स वा कुले यो कोचि आपुच्छितब्बो, तस्मिम्पि असति चतूसु पासाणेसु मञ्चं ठपेत्वा मञ्चे अवसेसमञ्चपीठानि आरोपेत्वा उपरि भिसिआदिकं दसविधम्पि सेय्यं रासिं कत्वा दारुभण्डं मत्तिकाभण्डं पटिसामेत्वा द्वारवातपानानि पिदहित्वा गमियवत्तं पूरेत्वा गन्तब्बम्।</description>
    </item>
    
    <item>
      <title>१८. कालिकविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/18_kAlikavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/18_kAlikavinichChayakathA/</guid>
      <description>१८. कालिकविनिच्छयकथा
८९. कालिकानिपि चत्तारीति एत्थ (पाचि॰ अट्ठ॰ २५५-२५६) यावकालिकं यामकालिकं सत्ताहकालिकं यावजीविकन्ति इमानि चत्तारि कालिकानि वेदितब्बानि। तत्थ पुरेभत्तं पटिग्गहेत्वा परिभुञ्जितब्बं यं किञ्चि खादनीयभोजनीयं याव मज्झन्हिकसङ्खतो कालो, ताव परिभुञ्जितब्बतो यावकालिकम्। सद्धिं अनुलोमपानेहि अट्ठविधं पानं याव रत्तिया पच्छिमयामसङ्खातो यामो, ताव परिभुञ्जितब्बतो यामो कालो अस्साति यामकालिकम्। सप्पिआदि पञ्चविधं भेसज्जं पटिग्गहेत्वा सत्ताहं निधेतब्बतो सत्ताहो कालो अस्साति सत्ताहकालिकम्। ठपेत्वा उदकं अवसेसं सब्बम्पि पटिग्गहितं यावजीवं परिहरित्वा सति पच्चये परिभुञ्जितब्बतो यावजीविकन्ति वुच्चति।
९०. तत्थ यावकालिकेसु भोजनीयं नाम ओदनो कुम्मासो सत्तु मच्छो मंसन्ति। पञ्च भोजनानि यामकालिकं सत्ताहकालिकं यावजीविकञ्च ठपेत्वा अवसेसं खादनीयं नाम। एत्थ (पाचि॰ अट्ठ॰ २४८-९) पन यं ताव सक्खलिमोदकादि पुब्बण्णापरण्णमयं खादनीयं, तत्थ वत्तब्बमेव नत्थि। यम्पि वनमूलादिप्पभेदं आमिसगतिकं होति। सेय्यथिदं – मूलखादनीयं कन्दखादनीयं मुळालखादनीयं मत्थकखादनीयं खन्धखादनीयं तचखादनीयं पत्तखादनीयं पुप्फखादनीयं फलखादनीयं अट्ठिखादनीयं पिट्ठखादनीयं निय्यासखादनीयन्ति, इदम्पि खादनीयसङ्ख्यमेव गच्छति।</description>
    </item>
    
    <item>
      <title>१९. कप्पियभूमिविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/19_kappiyabhUmivinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/19_kappiyabhUmivinichChayakathA/</guid>
      <description>१९. कप्पियभूमिविनिच्छयकथा
१०१. कप्पियाचतुभूमियोति एत्थ ‘‘अनुजानामि, भिक्खवे, चतस्सो कप्पियभूमियो उस्सावनन्तिकं गोनिसादिकं गहपतिं सम्मुति’’न्ति (महाव॰ २९५) वचनतो उस्सावनन्तिका गोनिसादिका गहपति सम्मुतीति इमा चतस्सो कप्पियभूमियो वेदितब्बा। तत्थ (महाव॰ अट्ठ॰ २९५) उस्सावनन्तिका ताव एवं कातब्बा – यो थम्भानं वा उपरि भित्तिपादे वा निखनित्वा विहारो करीयति, तस्स हेट्ठा थम्भपटिच्छका पासाणा भूमिगतिका एव। पठमत्थम्भं पन पठमभित्तिपादं वा पतिट्ठापेन्तेहि बहूहि सम्परिवारेत्वा ‘‘कप्पियकुटिं करोम, कप्पियकुटिं करोमा’’ति वाचं निच्छारेन्तेहि मनुस्सेसु उक्खिपित्वा पतिट्ठापेन्तेसु आमसित्वा वा सयं उक्खिपित्वा वा थम्भो वा भित्तिपादो वा पतिट्ठापेतब्बो। कुरुन्दिमहापच्चरीसु पन ‘‘कप्पियकुटि कप्पियकुटीति वत्वा पतिट्ठापेतब्ब’’न्ति वुत्तम्। अन्धकट्ठकथायं ‘‘सङ्घस्स कप्पियकुटिं अधिट्ठामी’’ति वुत्तं, तं पन अवत्वापि अट्ठकथासु वुत्तनयेन वुत्ते दोसो नत्थि। इदं पनेत्थ साधारणलक्खणं ‘‘थम्भपतिट्ठापनञ्च वचनपरियोसानञ्च समकालं वट्टती’’ति। सचे हि अनिट्ठिते वचने थम्भो पतिट्ठाति, अप्पतिट्ठिते वा तस्मिं वचनं निट्ठाति, अकता होति कप्पियकुटि। तेनेव महापच्चरियं वुत्तं ‘‘बहूहि सम्परिवारेत्वा वत्तब्बं, अवस्सञ्हि एत्थ एकस्सपि वचननिट्ठानञ्च थम्भपतिट्ठानञ्च एकतो भविस्सती’’ति। इट्ठकासिलामत्तिकाकुट्टकासु पन कुटीसु हेट्ठा चयं बन्धित्वा वा अबन्धित्वा वा करोन्तु, यतो पट्ठाय भित्तिं उट्ठापेतुकामा होन्ति, तं सब्बपठमं इट्ठकं वा सिलं वा मत्तिकापिण्डं वा गहेत्वा वुत्तनयेनेव कप्पियकुटि कातब्बा, इट्ठकादयो भित्तियं पठमिट्ठकादीनं हेट्ठा न वट्टन्ति, थम्भा पन उपरि उग्गच्छन्ति, तस्मा वट्टन्ति। अन्धकट्ठकथायं ‘‘थम्भेहि करियमाने चतूसु कोणेसु चत्तारो थम्भा, इट्ठकादिकुट्टे चतूसु कोणेसु द्वे तिस्सो इट्ठका अधिट्ठातब्बा’’ति वुत्तम्। तथा पन अकतायपि दोसो नत्थि, अट्ठकथासु हि वुत्तमेव पमाणम्।</description>
    </item>
    
    <item>
      <title>२०. पटिग्गहणविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/20_paTiggahaNavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/20_paTiggahaNavinichChayakathA/</guid>
      <description>२०. पटिग्गहणविनिच्छयकथा
१०४. खादनीयादिपटिग्गाहोति अज्झोहरितब्बस्स यस्स कस्सचि खादनीयस्स वा भोजनीयस्स वा पटिग्गहणम्। तत्रायं विनिच्छयो – पञ्चहि अङ्गेहि पटिग्गहणं रुहति, थाममज्झिमस्स पुरिसस्स उच्चारणमत्तं होति, हत्थपासो पञ्ञायति, अभिहारो पञ्ञायति, देवो वा मनुस्सो वा तिरच्छानगतो वा कायेन कायपटिबद्धेन निस्सग्गियेन वा देति, तञ्चे भिक्खु कायेन वा कायपटिबद्धेन वा पटिग्गण्हाति। एवं पञ्चहङ्गेहि पटिग्गहणं रुहति।
तत्थ ठितनिसिन्ननिपन्नानं वसेन एवं हत्थपासो वेदितब्बो – सचे भिक्खु निसिन्नो होति, आसनस्स पच्छिमन्ततो पट्ठाय, सचे ठितो, पण्हिअन्ततो पट्ठाय, सचे निपन्नो, येन पस्सेन निपन्नो, तस्स पारिमन्ततो पट्ठाय, दायकस्स निसिन्नस्स वा ठितस्स वा निपन्नस्स वा ठपेत्वा पसारितहत्थं यं आसन्नतरं अङ्गं, तस्स ओरिमन्तेन परिच्छिन्दित्वा अड्ढतेय्यहत्थो हत्थपासो नाम।</description>
    </item>
    
    <item>
      <title>२१. पवारणाविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/21_pavAraNAvinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/21_pavAraNAvinichChayakathA/</guid>
      <description>२१. पवारणाविनिच्छयकथा
११६. पटिक्खेपपवारणाति पञ्चन्नं भोजनानं अञ्ञतरं भुञ्जमानेन यस्स कस्सचि अभिहटभोजनस्स पटिक्खेपसङ्खाता पवारणा। सा च न केवलं पटिक्खेपमत्तेन होति, अथ खो पञ्चङ्गवसेन। तत्रिमानि पञ्चङ्गानि – असनं, भोजनं, दायकस्स हत्थपासे ठानं, अभिहारो, अभिहटस्स पटिक्खेपोति। तत्थ असनन्ति विप्पकतभोजनं, भुञ्जमानो चेस पुग्गलो होतीति अत्थो। भोजनन्ति पवारणप्पहोनकं भोजनं, ओदनादीनञ्च अञ्ञतरं पटिक्खिपितब्बं भोजनं होतीति अत्थो। दायकस्स हत्थपासे ठानन्ति पवारणप्पहोनकं भोजनं गण्हित्वा दायकस्स अड्ढतेय्यहत्थप्पमाणे ओकासे अवट्ठानम्। अभिहारोति हत्थपासे ठितस्स दायकस्स कायेन अभिहारो। अभिहटस्स पटिक्खेपोति एवं अभिहटस्स कायेन वा वाचाय वा पटिक्खेपो। इति इमेसं पञ्चन्नं अङ्गानं वसेन पवारणा होति। वुत्तम्पि चेतं –</description>
    </item>
    
    <item>
      <title>२२. पब्बज्जाविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/22_pabbajjAvinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/22_pabbajjAvinichChayakathA/</guid>
      <description>२२. पब्बज्जाविनिच्छयकथा
१२३. पब्बज्जाति एत्थ पन पब्बज्जापेक्खं कुलपुत्तं पब्बाजेन्तेन ये पाळियं ‘‘न भिक्खवे पञ्चहि आबाधेहि फुट्ठो पब्बाजेतब्बो’’तिआदिना (महाव॰ ८९) पटिक्खित्ता पुग्गला, ते वज्जेत्वा पब्बज्जादोसविरहितो पुग्गलो पब्बाजेतब्बो। तत्रायं विनिच्छयो (महाव॰ अट्ठ॰ ८८) – कुट्ठं गण्डो किलासो सोसो अपमारोति इमेहि पञ्चहि आबाधेहि फुट्ठो न पब्बाजेतब्बो, पब्बाजेन्तो पन दुक्कटं आपज्जति ‘‘यो पब्बाजेय्य, आपत्ति दुक्कटस्सा’’ति वुत्तत्ता। तत्थ कुट्ठन्ति रत्तकुट्ठं वा होतु काळकुट्ठं वा, यं किञ्चि किटिभदद्दउकच्छुआदिप्पभेदम्पि सब्बं कुट्ठमेवाति वुत्तम्। तञ्चे नखपिट्ठिप्पमाणम्पि वड्ढनकपक्खे ठितं होति, न पब्बाजेतब्बो। सचे पन निवासनपावुरणेहि पकतिपटिच्छन्नट्ठाने नखपिट्ठिप्पमाणं अवड्ढनकपक्खे ठितं होति, वट्टति। ‘‘मुखे पन हत्थपादपिट्ठीसु वा सचेपि अवड्ढनकपक्खे ठितं, नखपिट्ठितो च खुद्दकतरम्पि न वट्टतियेवा’’ति कुरुन्दियं वुत्तम्। तिकिच्छापेत्वा पब्बाजेन्तेनपि पकतिवण्णे जातेयेव पब्बाजेतब्बो, गोधापिट्ठिसदिसचुण्णओकिरणसरीरम्पि पब्बाजेतुं न वट्टति।</description>
    </item>
    
    <item>
      <title>२३. निस्सयविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/23_nissayavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/23_nissayavinichChayakathA/</guid>
      <description>२३. निस्सयविनिच्छयकथा
१५१. निस्सयोति एत्थ पन अयं निस्सयो नाम केन दातब्बो, केन न दातब्बो, कस्स दातब्बो, कस्स न दातब्बो, कथं गहितो होति, कथं पटिप्पस्सम्भति, निस्साय केन वसितब्बं, केन च न वसितब्बन्ति? तत्थ केन दातब्बो, केन न दातब्बोति एत्थ ताव ‘‘अनुजानामि, भिक्खवे, ब्यत्तेन भिक्खुना पटिबलेन दसवस्सेन वा अतिरेकदसवस्सेन वा उपसम्पादेतुं, निस्सयं दातु’’न्ति (महाव॰ ७६, ८२) च वचनतो यो ब्यत्तो होति पटिबलो उपसम्पदाय दसवस्सो वा अतिरेकदसवस्सो वा, तेन दातब्बो, इतरेन न दातब्बो। सचे देति, दुक्कटं आपज्जति।</description>
    </item>
    
    <item>
      <title>२४. सीमाविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/24_sImAvinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/24_sImAvinichChayakathA/</guid>
      <description>२४. सीमाविनिच्छयकथा
१५६. सीमाति एत्थ (कङ्खा॰ अट्ठ॰ निदानवण्णना) सीमा नामेसा बद्धसीमा अबद्धसीमाति दुविधा होति। तत्थ एकादस विपत्तिसीमायो अतिक्कमित्वा तिविधसम्पत्तियुत्ता निमित्तेन निमित्तं बन्धित्वा सम्मता सीमा बद्धसीमा नाम। अतिखुद्दका, अतिमहती, खण्डनिमित्ता, छायानिमित्ता, अनिमित्ता, बहिसीमे ठितसम्मता, नदिया सम्मता, समुद्दे सम्मता, जातस्सरे सम्मता, सीमाय सीमं सम्भिन्दन्तेन सम्मता, सीमाय सीमं अज्झोत्थरन्तेन सम्मताति इमेहि एकादसहि आकारेहि सीमतो कम्मानि विपज्जन्तीति वचनतो एता विपत्तिसीमायो नाम।
तत्थ अतिखुद्दका नाम यत्थ एकवीसति भिक्खू निसीदितुं न सक्कोन्ति। अतिमहती नाम या केसग्गमत्तेनपि तियोजनं अतिक्कमित्वा सम्मता। खण्डनिमित्ता नाम अघटितनिमित्ता वुच्चति। पुरत्थिमाय दिसाय निमित्तं कित्तेत्वा अनुक्कमेन दक्खिणाय दिसाय पच्छिमाय उत्तराय दिसाय कित्तेत्वा पुन पुरत्थिमाय दिसाय पुब्बकित्तितं पटिकित्तेत्वा ठपेतुं वट्टति, एवं अखण्डनिमित्ता होति। सचे पन अनुक्कमेन आहरित्वा उत्तराय दिसाय निमित्तं कित्तेत्वा तत्थेव ठपेति, खण्डनिमित्ता होति। अपरापि खण्डनिमित्ता नाम या अनिमित्तुपगं तचसाररुक्खं वा खाणुकं वा पंसुपुञ्जं वा वालुकपुञ्जं वा अञ्ञतरं अन्तरा एकनिमित्तं कत्वा सम्मता। छायानिमित्ता नाम पब्बतछायादीनं यं किञ्चि छायं निमित्तं कत्वा सम्मता। अनिमित्ता नाम सब्बेन सब्बं निमित्तानि अकित्तेत्वा सम्मता। बहिसीमे ठितसम्मता नाम निमित्तानि कित्तेत्वा निमित्तानं बहि ठितेन सम्मता। नदिया, समुद्दे, जातस्सरे सम्मता नाम एतेसु नदिआदीसु सम्मता। सा हि एवं सम्मतापि ‘‘सब्बा, भिक्खवे, नदी असीमा, सब्बो समुद्दो असीमो, सब्बो जातस्सरो असीमो’’ति (महाव॰ १४७) वचनतो असम्मताव होति। सीमाय सीमं सम्भिन्दन्तेन सम्मता (महाव॰ अट्ठ॰ १४८) नाम अत्तनो सीमाय परेसं सीमं सम्भिन्दन्तेन सम्मता। सचे हि पोराणकस्स विहारस्स पुरत्थिमाय दिसाय अम्बो चेव जम्बु चाति द्वे रुक्खा अञ्ञमञ्ञं संसट्ठविटपा होन्ति, तेसु अम्बस्स पच्छिमदिसाभागे जम्बु, विहारसीमा च जम्बुं अन्तोकत्वा अम्बं कित्तेत्वा बद्धा होति। अथ पच्छा तस्स विहारस्स पुरत्थिमाय दिसाय विहारे कते सीमं बन्धन्ता भिक्खू तं अम्बं अन्तोकत्वा जम्बुं कित्तेत्वा बन्धन्ति , सीमाय सीमं सम्भिन्ना होति। तस्मा सचे पठमतरं कतस्स विहारस्स सीमा असम्मता होति, सीमाय उपचारो ठपेतब्बो। सचे सम्मता होति, पच्छिमकोटिया हत्थमत्ता सीमन्तरिका ठपेतब्बा। कुरुन्दियं ‘‘विदत्थिमत्तम्पि’’, महापच्चरियं ‘‘चतुरङ्गुलमत्तम्पि वट्टती’’ति वुत्तम्। एकरुक्खोपि च द्विन्नं सीमानं निमित्तं होति। सो पन वड्ढन्तो सीमसङ्करं करोति, तस्मा न कातब्बो। सीमाय सीमं अज्झोत्थरन्तेन सम्मता नाम अत्तनो सीमाय परेसं सीमं अज्झोत्थरन्तेन सम्मता। सचे हि परेसं बद्धसीमं सकलं वा तस्सा पदेसं वा अन्तोकत्वा अत्तनो सीमं सम्मन्नन्ति, सीमाय सीमं अज्झोत्थरिता नाम होति। भिक्खुनीनं पन सीमं अज्झोत्थरित्वा अन्तोपि भिक्खूनं सीमं सम्मन्नितुं वट्टति। भिक्खुनीनम्पि भिक्खूनं सीमाय एसेव नयो। न हि ते अञ्ञमञ्ञस्स कम्मे गणपूरका होन्ति, न कम्मवाचं वग्गं करोन्ति। इति इमा एकादस विपत्तिसीमायो अतिक्कमित्वा सीमा सम्मन्नितब्बा।</description>
    </item>
    
    <item>
      <title>२५. उपोसथपवारणाविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/25_uposathapavAraNAvinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/25_uposathapavAraNAvinichChayakathA/</guid>
      <description>२५. उपोसथपवारणाविनिच्छयकथा
१६८. उपोसथपवारणाति एत्थ (कङ्खा॰ अट्ठ॰ निदानवण्णना) दिवसवसेन तयो उपोसथा चातुद्दसिको पन्नरसिको सामग्गीउपोसथोति। तत्थ हेमन्तगिम्हवस्सानानं तिण्णं उतूनं ततियसत्तमपक्खेसु द्वे द्वे कत्वा छ चातुद्दसिका, सेसा पन्नरसिकाति एवं एकसंवच्छरे चतुवीसति उपोसथा। इदं ताव पकतिचारित्तम्। तथारूपपच्चये सति अञ्ञस्मिम्पि चातुद्दसे उपोसथं कातुं वट्टति। पुरिमवस्संवुट्ठानं पन पुब्बकत्तिकपुण्णमा, तेसंयेव सचे भण्डनकारकेहि उपद्दुता पवारणं पच्चुक्कड्ढन्ति, अथ कत्तिकमासस्स काळपक्खचातुद्दसो वा पच्छिमकत्तिकपुण्णमा वा पच्छिमवस्संवुट्ठानञ्च पच्छिमकत्तिकपुण्णमा एव वाति इमे तयो पवारणादिवसापि होन्ति। इदम्पि पकतिचारित्तमेव। तथारूपपच्चये सति द्विन्नं कत्तिकपुण्णमानं पुरिमेसु चातुद्दसेसुपि पवारणं कातुं वट्टति। यदा पन कोसम्बकक्खन्धके (महाव॰ ४५१ आदयो) आगतनयेन भिन्ने भिक्खुसङ्घे ओसारिते तस्मिं भिक्खुस्मिं सङ्घो तस्स वत्थुस्स वूपसमाय सङ्घसामग्गिं करोति, तदा तावदेव उपोसथो कातब्बो। ‘‘पातिमोक्खं उद्दिसितब्ब’’न्ति वचनतो ठपेत्वा चातुद्दसपन्नरसे अञ्ञोपि यो कोचि दिवसो उपोसथदिवसो नाम होति, वस्संवुट्ठानं पन कत्तिकमासब्भन्तरे अयमेव सामग्गीपवारणादिवसो नाम होति। इति इमेसु तीसु दिवसेसु उपोसथो कातब्बो। करोन्तेन पन सचे चातुद्दसिको होति, ‘‘अज्जुपोसथो चातुद्दसो’’ति वत्तब्बम्। सचे सामग्गीउपोसथो होति, ‘‘अज्जुपोसथो सामग्गी’’ति वत्तब्बम्। पन्नरसियं पन पाळियं आगतनयेनेव ‘‘अज्जुपोसथो पन्नरसो’’ति वत्तब्बम्।</description>
    </item>
    
    <item>
      <title>२६. वस्सूपनायिकविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/26_vassUpanAyikavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/26_vassUpanAyikavinichChayakathA/</guid>
      <description>२६. वस्सूपनायिकविनिच्छयकथा
१७९. वस्सूपनायिकाति एत्थ पुरिमिका पच्छिमिकाति दुवे वस्सूपनायिका। तत्थ (महाव॰ अट्ठ॰ १८४ आदयो) आसाळ्हीपुण्णमाय अनन्तरे पाटिपददिवसे पुरिमिका उपगन्तब्बा, पच्छिमिका पन आसाळ्हीपुण्णमतो अपराय पुण्णमाय अनन्तरे पाटिपददिवसे। उपगच्छन्तेन च विहारं पटिजग्गित्वा पानीयं परिभोजनीयं उपट्ठापेत्वा सब्बं चेतियवन्दनादिसामीचिकम्मं निट्ठापेत्वा ‘‘इमस्मिं विहारे इमं तेमासं वस्सं उपेमी’’ति सकिं वा द्वत्तिक्खत्तुं वा वाचं निच्छारेत्वा वस्सं उपगन्तब्बम्। सचेपि ‘‘इध वसिस्सामी’’ति आलयो अत्थि, असतिया पन वस्सं न उपेति, गहितसेनासनं सुग्गहितं, छिन्नवस्सो न होति, पवारेतुं लभतियेव। विनापि हि वचीभेदं आलयकरणमत्तेनपि वस्सं उपगतमेव होति। ‘‘इध वस्सं वसिस्सामी’’ति चित्तुप्पादोयेवेत्थ आलयो नाम।</description>
    </item>
    
    <item>
      <title>२७. उपज्झायादिवत्तविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/27_upajjhAyAdivattavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/27_upajjhAyAdivattavinichChayakathA/</guid>
      <description>२७. उपज्झायादिवत्तविनिच्छयकथा
१८३. वत्तन्ति एत्थ पन वत्तं नामेतं उपज्झायवत्तं आचरियवत्तं आगन्तुकवत्तं आवासिकवत्तं गमिकवत्तं भत्तग्गवत्तं पिण्डचारिकवत्तं आरञ्ञिकवत्तं सेनासनवत्तं जन्ताघरवत्तं वच्चकुटिवत्तन्ति बहुविधम्। तत्थ उपज्झायवत्तं ताव एवं वेदितब्बं – सद्धिविहारिकेन कालस्सेव उट्ठाय उपाहना ओमुञ्चित्वा एकंसं उत्तरासङ्गं करित्वा उपज्झायस्स दन्तकट्ठं दातब्बं, मुखोदकं दातब्बम्। तत्थ दन्तकट्ठं देन्तेन महन्तं मज्झिमं खुद्दकन्ति तीणि दन्तकट्ठानि उपनेत्वा इतो यं तीणि दिवसानि गण्हाति, चतुत्थदिवसतो पट्ठाय तादिसमेव दातब्बम्। सचे अनियमं कत्वा यं वा तं वा गण्हाति, अथ यादिसं लभति, तादिसं दातब्बम्। मुखोदकं देन्तेनपि सीतञ्च उण्हञ्च उदकं उपनेत्वा ततो यं तीणि दिवसानि वळञ्जेति। चतुत्थदिवसतो पट्ठाय तादिसमेव मुखधोवनोदकं दातब्बम्। सचे दुविधम्पि वळञ्जेति, दुविधम्पि उपनेतब्बम्। उदकं मुखधोवनट्ठाने ठपेत्वा वच्चकुटितो पट्ठाय सम्मज्जितब्बम्। थेरे वच्चकुटिगते परिवेणं सम्मज्जितब्बं, एवं परिवेणं असुञ्ञं होति। थेरे वच्चकुटितो अनिक्खन्तेयेव आसनं पञ्ञपेतब्बम्। सरीरकिच्चं कत्वा आगन्त्वा तस्मिं निसिन्नस्स सचे यागु होति, भाजनं धोवित्वा यागु उपनामेतब्बा, यागुं पिवितस्स उदकं दत्वा भाजनं पटिग्गहेत्वा नीचं कत्वा साधुकं अप्पटिघंसन्तेन धोवित्वा पटिसामेतब्बम्। उपज्झायम्हि वुट्ठिते आसनं उद्धरितब्बम्। सचे सो देसो उक्लापो होति केनचि कचवरेन संकिण्णो, सो देसो सम्मज्जितब्बो। सचे पन अञ्ञो कचवरो नत्थि, उदकफुसितानेव होन्ति, हत्थेन पमज्जितब्बो।</description>
    </item>
    
    <item>
      <title>२८. चतुपच्चयभाजनीयविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/28_chatupachchayabhAjanIyavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/28_chatupachchayabhAjanIyavinichChayakathA/</guid>
      <description>२८. चतुपच्चयभाजनीयविनिच्छयकथा
१९४. चतुपच्चयभाजनन्ति चीवरादीनं चतुन्नं पच्चयानं भाजनम्। तत्थ चीवरभाजने ताव चीवरपटिग्गाहको वेदितब्बो, चीवरनिदहको वेदितब्बो, भण्डागारिको वेदितब्बो, भण्डागारं वेदितब्बं, चीवरभाजको वेदितब्बो, चीवरभाजनं वेदितब्बम्।
तत्थ (महाव॰ अट्ठ॰ ३४०-३४२) ‘‘अनुजानामि, भिक्खवे, पञ्चहङ्गेहि समन्नागतं भिक्खुं चीवरपटिग्गाहकं सम्मन्नितुं, यो न छन्दागतिं गच्छेय्य, न दोसागतिं गच्छेय्य, न मोहागतिं गच्छेय्य, न भयागतिं गच्छेय्य, गहितागहितञ्च जानेय्या’’ति (महाव॰ ३४२) वचनतो इमेहि पञ्चहङ्गेहि समन्नागतो चीवरपटिग्गाहको सम्मन्नितब्बो। तत्थ पच्छा आगतानम्पि अत्तनो ञातकादीनं पठमतरं पटिग्गण्हन्तो वा एकच्चस्मिं पेमं दस्सेत्वा गण्हन्तो वा लोभपकतिताय अत्तनो परिणामेन्तो वा छन्दागतिं गच्छति नाम। पठमतरं आगतस्सपि कोधवसेन पच्छा गण्हन्तो वा दुग्गतमनुस्सेसु अवमञ्ञं कत्वा गण्हन्तो वा ‘‘किं वो घरे ठपनोकासो नत्थि, तुम्हाकं सन्तकं गहेत्वा गच्छथा’’ति एवं सङ्घस्स लाभन्तरायं करोन्तो वा दोसागतिं गच्छति नाम। यो पन मुट्ठस्सति असम्पजानो, अयं मोहागतिं गच्छति नाम। पच्छा आगतानम्पि इस्सरानं भयेन पठमतरं पटिग्गण्हन्तो वा ‘‘चीवरपटिग्गाहकट्ठानं नामेतं भारिय’’न्ति सन्तसन्तो वा भयागतिं गच्छति नाम। ‘‘मया इदञ्चिदञ्च गहितं, इदञ्चिदञ्च न गहित’’न्ति एवं जानन्तो गहितागहितं जानाति नाम। तस्मा यो छन्दागतिआदिवसेन न गच्छति, ञातकअञ्ञातकअड्ढदुग्गतेसु विसेसं अकत्वा आगतपटिपाटिया गण्हाति, सीलाचारपटिपत्तियुत्तो होति सतिमा मेधावी बहुस्सुतो, सक्कोति दायकानं विस्सट्ठाय वाचाय परिमण्डलेहि पदब्यञ्जनेहि अनुमोदनं करोन्तो पसादं जनेतुं, एवरूपो सम्मन्नितब्बो।</description>
    </item>
    
    <item>
      <title>२९. कथिनत्थारविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/29_kathinatthAravinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/29_kathinatthAravinichChayakathA/</guid>
      <description>२९. कथिनत्थारविनिच्छयकथा
२२६. कथिनन्ति एत्थ (महाव॰ अट्ठ॰ ३०६) पन कथिनं अत्थरितुं के लभन्ति, के न लभन्ति? गणनवसेन ताव पच्छिमकोटिया पञ्च जना लभन्ति, उद्धं सतसहस्सम्पि, पञ्चन्नं हेट्ठा न लभन्ति। वुट्ठवस्सवसेन पुरिमिकाय वस्सं उपगन्त्वा पठमपवारणाय पवारिता लभन्ति। छिन्नवस्सा वा पच्छिमिकाय उपगता वा न लभन्ति। ‘‘अञ्ञस्मिं विहारे वुट्ठवस्सापि न लभन्ती’’ति महापच्चरियं वुत्तम्। पुरिमिकाय उपगतानं पन सब्बे गणपूरका होन्ति, आनिसंसं न लभन्ति, आनिसंसो इतरेसंयेव होति। सचे पुरिमिकाय उपगता चत्तारो वा होन्ति तयो वा द्वे वा एको वा, इतरे गणपूरके कत्वा कथिनं अत्थरितब्बम्। अथ चत्तारो भिक्खू उपगता, एको परिपुण्णवस्सो सामणेरो, सो चे पच्छिमिकाय उपसम्पज्जति, गणपूरको चेव होति आनिसंसञ्च लभति। तयो भिक्खू द्वे सामणेरा, द्वे भिक्खू तयो सामणेरा, एको भिक्खु चत्तारो सामणेराति एत्थापि एसेव नयो। सचे पुरिमिकाय उपगता कथिनत्थारकुसला न होन्ति, अत्थारकुसला खन्धकभाणकत्थेरा परियेसित्वा आनेतब्बा। कम्मवाचं सावेत्वा कथिनं अत्थरापेत्वा दानञ्च भुञ्जित्वा गमिस्सन्ति, आनिसंसो पन इतरेसंयेव होति।</description>
    </item>
    
    <item>
      <title>३०. गरुभण्डविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/30_garubhaNDavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/30_garubhaNDavinichChayakathA/</guid>
      <description>३०. गरुभण्डविनिच्छयकथा
२२७. गरुभण्डानीति एत्थ ‘‘पञ्चिमानि, भिक्खवे, अविस्सज्जियानि न विस्सज्जेतब्बानि सङ्घेन वा गणेन वा पुग्गलेन वा, विस्सज्जितानिपि अविस्सज्जितानि होन्ति, यो विस्सज्जेय्य, आपत्ति थुल्लच्चयस्सा’’तिआदिना (चूळव॰ ३२१) नयेन दस्सितानि आरामो आरामवत्थु, विहारो विहारवत्थु, मञ्चो पीठं भिसि बिम्बोहनं, लोहकुम्भी लोहभाणकं लोहवारको लोहकटाहं वासि फरसु कुठारी कुदालो निखादनं, वल्लि वेळु मुञ्जं पब्बजं तिणं मत्तिका दारुभण्डं मत्तिकाभण्डन्ति इमानि पञ्च गरुभण्डानि नाम।
तत्थ (चूळव॰ अट्ठ॰ ३२१) आरामो नाम पुप्फारामो वा फलारामो वा। आरामवत्थु नाम तेसंयेव आरामानं अत्थाय परिच्छिन्दित्वा ठपितोकासो, तेसु वा आरामेसु विनट्ठेसु तेसं पोराणकभूमिभागो। विहारो नाम यं किञ्चि पासादादि सेनासनम्। विहारवत्थु नाम तस्स पतिट्ठानोकासो। मञ्चो नाम मसारको बुन्दिकाबद्धो कुळीरपादको आहच्चपादकोति इमेसं चतुन्नं मञ्चानं अञ्ञतरो। पीठं नाम मसारकादीनंयेव चतुन्नं पीठानं अञ्ञतरम्। भिसि नाम उण्णभिसिआदीनं पञ्चन्नं अञ्ञतरा। बिम्बोहनं नाम रुक्खतूललतातूलपोटकीतूलानं अञ्ञतरम्। लोहकुम्भी नाम काळलोहेन वा तम्बलोहेन वा येन केनचि लोहेन कतकुम्भी। लोहभाणकादीसुपि एसेव नयो। एत्थ पन भाणकन्ति अरञ्जरो वुच्चति। वारकोति घटो। कटाहं कटाहमेव। वासिआदीसु वल्लिआदीसु च दुविञ्ञेय्यं नाम नत्थि। पञ्चाति च रासिवसेन वुत्तं, सरूपवसेन पनेतानि पञ्चवीसतिविधानि होन्ति। वुत्तञ्हेतं –</description>
    </item>
    
    <item>
      <title>३१. चोदनादिविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/31_chodanAdivinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/31_chodanAdivinichChayakathA/</guid>
      <description>३१. चोदनादिविनिच्छयकथा
२३०. चोदनादिविनिच्छयोति एत्थ (पारा॰ अट्ठ॰ २.३८५-६) पन चोदेतुं को लभति, को न लभति? दुब्बलचोदकवचनं ताव गहेत्वा कोचि न लभति। दुब्बलचोदको नाम सम्बहुलेसु कथासल्लापेन निसिन्नेसु एको एकं आरब्भ अनोदिस्सकं कत्वा पाराजिकवत्थुं कथेति, अञ्ञो तं सुत्वा इतरस्स गन्त्वा आरोचेति, सो तं उपसङ्कमित्वा ‘‘त्वं किर मं इदञ्चिदञ्च वदसी’’ति भणति, सो ‘‘नाहं एवरूपं जानामि, कथापवत्तियं पन मया अनोदिस्सकं कत्वा वुत्तमत्थि। सचे अहं तव इमं दुक्खुप्पत्तिं जानेय्यं, एत्तकम्पि न कथेय्य’’न्ति। अयं दुब्बलचोदको। तस्सेतं कथासल्लापं गहेत्वा तं भिक्खुं कोचि चोदेतुं न लभति, एतं पन अग्गहेत्वा सीलसम्पन्नो भिक्खु भिक्खुं वा भिक्खुनिं वा, सीलसम्पन्ना च भिक्खुनी भिक्खुनीमेव चोदेतुं लभतीति महापदुमत्थेरो आह। महासुमत्थेरो पन ‘‘पञ्चपि सहधम्मिका लभन्ती’’ति आह। गोदत्तत्थेरो ‘‘न कोचि न लभती’’ति वत्वा ‘‘भिक्खुस्स सुत्वा चोदेति, भिक्खुनिया सुत्वा…पे॰… तित्थियसावकानं सुत्वा चोदेती’’ति इदं सुत्तं आहरि। तिण्णम्पि थेरानं वादे चुदितकस्सेव पटिञ्ञाय कारेतब्बो।</description>
    </item>
    
    <item>
      <title>३२. गरुकापत्तिवुट्ठानविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/32_garukApattivuTThAnavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/32_garukApattivuTThAnavinichChayakathA/</guid>
      <description>३२. गरुकापत्तिवुट्ठानविनिच्छयकथा
२३६. गरुकापत्तिवुट्ठानन्ति परिवासमानत्तादीहि विनयकम्मेहि गरुकापत्तितो वुट्ठानम्। तत्थ (चूळव॰ अट्ठ॰ १०२) तिविधो परिवासो पटिच्छन्नपरिवासो सुद्धन्तपरिवासो समोधानपरिवासोति। तेसु पटिच्छन्नपरिवासो ताव यथापटिच्छन्नाय आपत्तिया दातब्बो। कस्सचि हि एकाहप्पटिच्छन्ना आपत्ति होति, कस्सचि द्वीहप्पटिच्छन्ना, कस्सचि एकापत्ति होति, कस्सचि द्वे तिस्सो ततुत्तरि वा। तस्मा पटिच्छन्नपरिवासं देन्तेन पठमं ताव पटिच्छन्नभावो जानितब्बो। अयञ्हि आपत्ति नाम दसहाकारेहि पटिच्छन्ना होति।
तत्रायं मातिका – आपत्ति च होति आपत्तिसञ्ञी च, पकतत्तो च होति पकतत्तसञ्ञी च, अनन्तरायिको च होति अनन्तरायिकसञ्ञी च, पहु च होति पहुसञ्ञी च, छादेतुकामो च होति छादेति चाति। तत्थ आपत्ति च होति आपत्तिसञ्ञी चाति यं आपन्नो, सा आपत्तियेव होति, सोपि च तत्थ आपत्तिसञ्ञीयेव। इति जानन्तो छादेति, छन्ना होति, अथ पनायं तत्थ अनापत्तिसञ्ञी, अच्छन्ना होति। अनापत्ति पन आपत्तिसञ्ञायपि अनापत्तिसञ्ञायपि छादेन्तेन अच्छादिताव होति, लहुकं वा गरुकाति गरुकं वा लहुकाति छादेति, अलज्जिपक्खे तिट्ठति, आपत्ति पन अच्छन्ना होति, गरुकं लहुकाति मञ्ञमानो देसेति, नेव देसिता होति, न छन्ना, गरुकं वा गरुकाति ञत्वा छादेति, छन्ना होति, गरुकलहुकभावं न जानाति, आपत्तिं छादेमीति छादेति, छन्नाव होति।</description>
    </item>
    
    <item>
      <title>३३. कम्माकम्मविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/33_kammAkammavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/33_kammAkammavinichChayakathA/</guid>
      <description>३३. कम्माकम्मविनिच्छयकथा
२४९. कम्माकम्मन्ति एत्थ (परि॰ ४८२-४८४) पन कम्मानि चत्तारि – अपलोकनकम्मं ञत्तिकम्मं ञत्तिदुतियकम्मं ञत्तिचतुत्थकम्मन्ति। इमानि चत्तारि कम्मानि कतिहाकारेहि विपज्जन्ति? पञ्चहाकारेहि विपज्जन्ति – वत्थुतो वा ञत्तितो वा अनुस्सावनतो वा सीमतो वा परिसतो वा।
कथं वत्थुतो कम्मानि विपज्जन्ति? सम्मुखाकरणीयं कम्मं असम्मुखा करोति, वत्थुविपन्नं अधम्मकम्मम्। पटिपुच्छाकरणीयं कम्मं अपटिपुच्छा करोति, वत्थुविपन्नं अधम्मकम्मम्। पटिञ्ञाय करणीयं कम्मं अपटिञ्ञाय करोति, वत्थुविपन्नं अधम्मकम्मम्। सतिविनयारहस्स अमूळ्हविनयं देति, वत्थुविपन्नं अधम्मकम्मम्। अमूळ्हविनयारहस्स तस्स पापियसिककम्मं करोति, वत्थुविपन्नं अधम्मकम्मम्। तस्स पापियसिककम्मारहस्स तज्जनीयकम्मं करोति, वत्थुविपन्नं अधम्मकम्मम्। तज्जनीयकम्मारहस्स नियस्सकम्मं करोति, वत्थुविपन्नं अधम्मकम्मम्। नियस्सकम्मारहस्स पब्बाजनीयकम्मं करोति, वत्थुविपन्नं अधम्मकम्मम्। पब्बाजनीयकम्मारहस्स पटिसारणीयकम्मं करोति, वत्थुविपन्नं अधम्मकम्मम्। पटिसारणीयकम्मारहस्स उक्खेपनीयकम्मं करोति, वत्थुविपन्नं अधम्मकम्मम्। उक्खेपनीयकम्मारहस्स परिवासं देति, वत्थुविपन्नं अधम्मकम्मम्। परिवासारहस्स मूलाय पटिकस्सति, वत्थुविपन्नं अधम्मकम्मम्। मूलायपटिकस्सनारहस्स मानत्तं देति, वत्थुविपन्नं अधम्मकम्मम्। मानत्तारहं अब्भेति, वत्थुविपन्नं अधम्मकम्मम्। अब्भानारहं उपसम्पादेति, वत्थुविपन्नं अधम्मकम्मम्। अनुपोसथे उपोसथं करोति, वत्थुविपन्नं अधम्मकम्मम्। अपवारणाय पवारेति, वत्थुविपन्नं अधम्मकम्मम्। पण्डकं उपसम्पादेति, वत्थुविपन्नं अधम्मकम्मम्। थेय्यसंवासकं, तित्थियपक्कन्तकं, तिरच्छानगतं, मातुघातकं, पितुघातकं, अरहन्तघातकं, भिक्खुनिदूसकं, सङ्घभेदकं, लोहितुप्पादकं, उभतोब्यञ्जनकं, ऊनवीसतिवस्सं पुग्गलं उपसम्पादेति, वत्थुविपन्नं अधम्मकम्मम्। एवं वत्थुतो कम्मानि विपज्जन्ति।</description>
    </item>
    
    <item>
      <title>३४. पकिण्णकविनिच्छयकथा</title>
      <link>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/34_pakiNNakavinichChayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/05_vinayasangaha-aTThakathA/34_pakiNNakavinichChayakathA/</guid>
      <description>३४. पकिण्णकविनिच्छयकथा
१. इदानि पकिण्णककथा च वेदितब्बा। ‘‘गणभोजने अञ्ञत्र समया पाचित्तिय’’न्ति (पाचि॰ २१७) वुत्तं गणभोजनं (पाचि॰ अट्ठ॰ २१७-२१८) द्वीहि आकारेहि पसवति विञ्ञत्तितो वा निमन्तनतो वा। कथं विञ्ञत्तितो पसवति? चत्तारो भिक्खू एकतो ठिता वा निसिन्ना वा उपासकं दिस्वा ‘‘अम्हाकं चतुन्नम्पि भत्तं देही’’ति वा विञ्ञापेय्युं, पाटेक्कं वा पस्सित्वा ‘‘मय्हं देहि, मय्हं देही’’ति एवं एकतो वा नानातो वा विञ्ञापेत्वा एकतो वा गच्छन्तु नानातो वा, भत्तं गहेत्वापि एकतो वा भुञ्जन्तु नानातो वा। सचे एकतो गण्हन्ति, गणभोजनं होति, सब्बेसं आपत्ति। पटिग्गहणमेव हेत्थ पमाणम्। एवं विञ्ञत्तितो पसवति।</description>
    </item>
    
  </channel>
</rss>