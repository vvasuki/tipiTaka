<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ सारत्थदीपनी-टीका-३ on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/</link>
    <description>Recent content in &#43;०३ सारत्थदीपनी-टीका-३ on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/index.xml" rel="self" type="application/rss+xml" />
    
    
    <item>
      <title>०१. कम्मक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/01_kammakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/01_kammakkhandhakam/</guid>
      <description>१. कम्मक्खन्धकम्
तज्जनीयकम्मकथावण्णना १. चूळवग्गस्स पठमे कम्मक्खन्धके ताव ‘‘यट्ठिं पवेसय, कुन्ते पवेसया’’तिआदीसु विय सहचरणञायेन ‘‘मञ्चा उक्कुट्ठिं करोन्ती’’तिआदीसु विय निस्सितेसु निस्सयवोहारवसेन वा पण्डुकलोहितकनिस्सिता पण्डुकलोहितकसद्देन वुत्ताति आह ‘‘तेसं निस्सितकापि पण्डुकलोहितकात्वेव पञ्ञायन्ती’’ति। पटिवदथाति पटिवचनं देथ।
अधम्मकम्मद्वादसककथावण्णना ४. तीहि अङ्गेहि समन्नागतन्ति पच्चेकं समुदितेहि वा तीहि अङ्गेहि समन्नागतम्। न हि तिण्णं एव अङ्गानं समोधानेन अधम्मकम्मं होति, एकेनपि होतियेव। ‘‘अप्पटिञ्ञाय कतं होतीति लज्जिं सन्धाय वुत्त’’न्ति गण्ठिपदेसु कथितम्।
ननु च ‘‘अदेसनागामिनिया आपत्तिया कतं होती’’ति इदं परतो ‘‘तीहि, भिक्खवे, अङ्गेहि समन्नागतस्स भिक्खुनो आकङ्खमानो सङ्घो तज्जनीयकम्मं करेय्य, अधिसीले सीलविपन्नो होती’’ति इमिना विरुज्झति। अदेसनागामिनिं आपन्नो हि ‘‘अधिसीले सीलविपन्नो’’ति वुच्चतीति?</description>
    </item>
    
    <item>
      <title>०१. पाराजिककण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/01_pArAjikakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/01_pArAjikakaNDaM_bhikkhunIvibhangavaNNanA/</guid>
      <description>१. पाराजिककण्डं (भिक्खुनीविभङ्गवण्णना)
१. पठमपाराजिकसिक्खापदवण्णना ६५६. भिक्खुनीविभङ्गे योति यो भिक्खुनीनं विभङ्गो। मिगारनत्ताति मज्झपदलोपेनेतं वुत्तन्ति आह ‘‘मिगारमातुया पन नत्ता होती’’ति। मिगारमाताति विसाखायेतं अधिवचनम्। नवकम्माधिट्ठायिकन्ति नवकम्मसंविधायिकम्। ब्यञ्जनानं पटिविज्झितब्बो आकारो नातिगम्भीरो, यथासुतं धारणमेव तत्थ करणीयन्ति सतिया ब्यापारो अधिको, पञ्ञा तत्थ गुणीभूताति वुत्तं ‘‘सतिपुब्बङ्गमाय पञ्ञाया’’ति। सति पुब्बङ्गमा एतिस्साति सतिपुब्बङ्गमा। पुब्बङ्गमता चेत्थ पधानभावो ‘‘मनोपुब्बङ्गमा’’तिआदीसु विय। अत्थग्गहणे पन पञ्ञाय ब्यापारो अधिको पटिविज्झितब्बस्स अत्थस्स अतिगम्भीरत्ताति आह ‘‘पञ्ञापुब्बङ्गमाय सतिया’’ति। आलसियविरहिताति कोसज्जरहिता। यथा अञ्ञा कुसीता निसिन्नट्ठाने निसिन्नाव होन्ति, ठितट्ठाने ठिताव, एवं अहुत्वा विप्फारिकेन चित्तेन सब्बकिच्चं निप्फादेति।</description>
    </item>
    
    <item>
      <title>०१. महाखन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/01_mahAkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/01_mahAkhandhakam/</guid>
      <description>१. महाखन्धकम्
बोधिकथावण्णना इदानि उभतोविभङ्गानन्तरं सङ्गहमारोपितस्स महावग्गचूळवग्गसङ्गहितस्स खन्धकस्स अत्थसंवण्णनं आरभितुकामो ‘‘उभिन्नं पातिमोक्खान’’न्तिआदिमाह। तत्थ उभिन्नं पातिमोक्खानन्ति उभिन्नं पातिमोक्खविभङ्गानम्। पातिमोक्खग्गहणेन हेत्थ तेसं विभङ्गो अभेदेन गहितो। यं खन्धकं सङ्गायिंसूति सम्बन्धो। खन्धानं समूहो खन्धको, खन्धानं वा पकासनतो दीपनतो खन्धको। ‘‘खन्धा’’ति चेत्थ पब्बज्जुपसम्पदादिविनयकम्मसङ्खाता चारित्तवारित्तसिक्खापदसङ्खाता च पञ्ञत्तियो अधिप्पेता। पब्बज्जादीनि हि भगवता पञ्ञत्तत्ता ‘‘पञ्ञत्तियो’’ति वुच्चन्ति। पञ्ञत्तियञ्च खन्धसद्दो दिस्सति ‘‘दारुक्खन्धो अग्गिक्खन्धो’’तिआदीसु विय। अपिच भागरासट्ठतापेत्थ युज्जतियेव तासं पञ्ञत्तीनं भागतो रासितो च विभत्तत्ता। खन्धकोविदाति पञ्ञत्तिभागरासट्ठवसेन खन्धट्ठे कोविदा।
पदभाजनीये येसं पदानं अत्था येहि अट्ठकथानयेहि पकासिताति योजेतब्बम्। ते चे पुन वदेय्यामाति ते चे अट्ठकथानये पुनपि वदेय्याम। अथ वा पदभाजनीये येसं पदानं ये अत्था हेट्ठा पकासिता, ते चे अत्थे पुन वदेय्यामाति योजेतब्बम्। इमस्मिं पक्खे हि-सद्दो पदपूरणे दट्ठब्बो। परियोसानन्ति संवण्णनापरियोसानम्। उत्ताना चेव ये अत्थाति ये अत्था पुब्बे अपकासितापि उत्ताना अगम्भीरा।</description>
    </item>
    
    <item>
      <title>०२. उपोसथक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/02_uposathakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/02_uposathakkhandhakam/</guid>
      <description>२. उपोसथक्खन्धकम्
सन्निपातानुजाननादिकथावण्णना १३२. उपोसथक्खन्धके तरन्ति प्लवन्ति एत्थ बालाति तित्थम्। इतोति इमस्मिं सासने लद्धितो। तं कथेन्तीति ‘‘इमस्मिं नाम दिवसे मुहुत्ते वा इदं कत्तब्ब’’न्तिआदिना कथेन्ति।
१३४. ‘‘सुणातु मे भन्ते’’तिआदीसु यं वत्तब्बं, तं मातिकाट्ठकथायं (कङ्खा॰ अट्ठ॰ निदानवण्णना) वित्थारतो आगतमेवाति न इध वित्थारयिस्साम, अत्थिकेहि पन ततोयेव गहेतब्बम्।
१३५. आपज्जित्वा वा वुट्ठितोति एत्थ आरोचितापि आपत्ति असन्ती नाम होतीति वेदितब्बम्। तेनेव मातिकाट्ठकथायं (कङ्खा॰ अट्ठ॰ निदानवण्णना) वुत्तं ‘‘यस्स पन एवं अनापन्ना वा आपत्ति आपज्जित्वा च पन वुट्ठिता वा देसिता वा आरोचिता वा, तस्स सा आपत्ति असन्ती नाम होती’’ति। मुसावादो नाम वचीभेदपच्चया होतीति आह ‘‘न मुसावादलक्खणेना’’ति। भगवतो पन वचनेनाति सम्पजानमुसावादे किं होति?</description>
    </item>
    
    <item>
      <title>०२. पारिवासिकक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/02_pArivAsikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/02_pArivAsikakkhandhakam/</guid>
      <description>२. पारिवासिकक्खन्धकम्
पारिवासिकवत्तकथावण्णना ७५. पारिवासिकक्खन्धके नवकतरं पारिवासिकन्ति अत्तनो नवकतरं पारिवासिकम्। पारिवासिकस्स हि अत्तनो नवकतरं पारिवासिकं ठपेत्वा अञ्ञे मूलायपटिकस्सनारहमानत्तारहमानत्तचारिकअब्भानारहापि पकतत्तट्ठानेयेव तिट्ठन्ति। तेनाह ‘‘अन्तमसो मूलायपअकस्सनारहादीनम्पी’’ति। पादे घंसेन्ति एतेनाति पादघंसनं, सक्खरकथलादि। ‘‘अनुजानामि, भिक्खवे, तिस्सो पादघंसनियो सक्खरं कथलं समुद्दफेणक’’न्ति (चूळव॰ २६९) हि वुत्तम्। सद्धिविहारिकादीनम्पि सादियन्तस्साति सद्धिविहारिकानम्पि अभिवादनादिं सादियन्तस्स। ‘‘मा मं गामप्पवेसनं आपुच्छथा’’ति वुत्ते अनापुच्छापि गामं पविसितुं वट्टति। यो यो वुड्ढोति पारिवासिकेसु भिक्खूसु यो यो वुड्ढो। नवकतरस्स सादितुन्ति पारिवासिकनवकतरस्स अभिवादनादिं सादितुम्।
तत्थेवाति सङ्घनवकट्ठानेयेव। अत्तनो पाळिया पवारेतब्बन्ति अत्तनो वस्सग्गेन पत्तपाळिया पवारेतब्बं, न पन सब्बेसु पवारितेसूति अत्थो। यदि पन न गण्हाति न विस्सज्जेतीति यदि पुरिमदिवसे अत्तनो न गण्हाति गहेत्वा च न विस्सज्जेति। चतुस्सालभत्तन्ति भोजनसालायं पटिपाटिया दिय्यमानभत्तम्। हत्थपासे ठितेनाति दायकस्स हत्थपासे ठितेन।</description>
    </item>
    
    <item>
      <title>०२. सङ्घादिसेसकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/02_sanghAdisesakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/02_sanghAdisesakaNDaM_bhikkhunIvibhangavaNNanA/</guid>
      <description>२. सङ्घादिसेसकण्डं (भिक्खुनीविभङ्गवण्णना)
१. पठमसङ्घादिसेससिक्खापदवण्णना ६७९. सङ्घादिसेसकण्डस्स पठमसिक्खापदे द्वीसु जनेसूति अड्डकारकेसु द्वीसु जनेसु। यो कोचीति तेसुयेव द्वीसु यो कोचि, अञ्ञो वा तेहि आणत्तो। दुतियस्स आरोचेतीति एत्थापि द्वीसु जनेसु यस्स कस्सचि दुतियस्स कथं यो कोचि आरोचेतीति एवमत्थो गहेतब्बोति आह ‘‘दुतियस्स आरोचेतीति एत्थापि एसेव नयो’’ति। गतिगतन्ति चिरकालपवत्तम्।
आपत्तीति आपज्जनम्। सह वत्थुज्झाचाराति वत्थुवीतिक्कमेन सह। सहयोगे करणवचनप्पसङ्गे इदं निस्सक्कवचनम्। यन्ति यं धम्मम्। निस्सारेतीति आपन्नं भिक्खुनिसङ्घम्हा निस्सारेति। हेतुम्हि चायं कत्तुवोहारो। निस्सारणहेतुभूतो हि धम्मो निस्सारणीयोति वुत्तो। गीवायेव होति, न पाराजिकं अनाणत्तिया गहितत्ता। यथा दासदासीवापीआदीनि सम्पटिच्छितुं न वट्टति, एवं तेसं अत्थाय अड्डकरणम्पि न वट्टतीति आह ‘‘अयं अकप्पियअड्डो नाम, न वट्टती’’ति।</description>
    </item>
    
    <item>
      <title>०३. निस्सग्गियकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/03_nissaggiyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/03_nissaggiyakaNDaM_bhikkhunIvibhangavaNNanA/</guid>
      <description>३. निस्सग्गियकण्डं (भिक्खुनीविभङ्गवण्णना)
७३३. निस्सग्गियेसु पठमं उत्तानमेव।
७४०. दुतिये ‘‘अय्याय दम्मीति एवं पटिलद्धन्ति निस्सट्ठपटिलद्धम्। तेनेव मातिकाट्ठकथायम्पि ‘‘निस्सट्ठं पटिलभित्वापि यथादानेयेव उपनेतब्ब’’न्ति वुत्तम्। यथादानेयेव उपनेतब्बन्ति यथा दायकेन दिन्नं, तथा उपनेतब्बं, अकालचीवरपक्खेयेव ठपेतब्बन्ति वुत्तं होति। एत्थ च भाजापिताय लद्धचीवरमेव निस्सग्गियं होति, तं विनयकम्मं कत्वापि अत्तना न लभति। सेसमेत्थ उत्तानमेव। अकालचीवरता, तथासञ्ञिता, कालचीवरन्ति अधिट्ठाय लेसेन भाजापनं, पटिलाभोति इमानि पनेत्थ चत्तारि अङ्गानि।
७४३. ततिये मेतन्ति मे एतम्। सकसञ्ञाय गहितत्ता पाचित्तियं दुक्कटञ्च वुत्तम्। इतरथा भण्डग्घेन कारेतब्बम्। उपसम्पन्नता, परिवत्तितचीवरस्स विकप्पनुपगता, सकसञ्ञाय अच्छिन्दनं वा अच्छिन्दापनं वाति इमानि पनेत्थ तीणि अङ्गानि।</description>
    </item>
    
    <item>
      <title>०३. वस्सूपनायिकक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/03_vassUpanAyikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/03_vassUpanAyikakkhandhakam/</guid>
      <description>३. वस्सूपनायिकक्खन्धकम्
वस्सूपनायिकानुजाननकथावण्णना १८४. वस्सूपनायिकक्खन्धके इध-सद्दो निपातमत्तोति ओकासपरिदीपनस्सपि असम्भवतो अत्थन्तरस्स अबोधनतो वुत्तम्। अपरज्जुगताय अस्साति इमिना असमानाधिकरणविसयो बाहिरत्थसमासोयन्ति दस्सेति। अपरज्जूति आसाळ्हीपुण्णमितो अपरं दिनं, पाटिपदन्ति अत्थो। अस्साति आसाळ्हीपुण्णमिया।
वस्साने चारिकापटिक्खेपादिकथावण्णना १८५. अनपेक्खगमनेन वा अञ्ञत्थ अरुणं उट्ठापनेन वा आपत्ति वेदितब्बाति एत्थ अनपेक्खगमनेन उपचारातिक्कमे आपत्ति वेदितब्बा, सापेक्खगमनेन अञ्ञत्थ अरुणुट्ठापनेन आपत्ति वेदितब्बा।
सत्ताहकरणीयानुजाननकथावण्णना १८७-१८९. तीणि परिहीनानीति भिक्खुनीनं वच्चकुटिआदीनं पटिक्खित्तत्ता पहीनानि। वारेय्यन्ति आवाहविवाहमङ्गलम्। सुत्तन्तोति अत्तनो पगुणसुत्तन्तो। न पलुज्जतीति न विनस्सति न अन्तरधायति।
पहितेयेव अनुजाननकथावण्णना १९९. भिक्खुगतिकोति भिक्खुनिस्सितको। सो पन यस्मा भिक्खूहि सद्धिं वसति, तस्मा वुत्तं ‘‘भिक्खूहि सद्धिं वसनकपुरिसो’’ति। सत्ताहकरणीयेन गन्त्वा बहिद्धा अरुणुट्ठापनं रत्तिच्छेदो। अनिमन्तितेन गन्तुं न वट्टतीति एत्थ अनिमन्तितत्ता सत्ताहकिच्चं अधिट्ठहित्वा गच्छन्तस्सपि वस्सच्छेदो चेव दुक्कटञ्च होतीति वेदितब्बम्। यथावुत्तञ्हि रत्तिच्छेदकारणं विना तिरोविहारे वसित्वा आगच्छिस्सामीति गच्छतोपि वस्सच्छेदं वदन्ति। गन्तुं वट्टतीति सत्ताहकरणीयेन गन्तुं वट्टति। एवं गच्छन्तेन च अन्तोउपचारसीमायं ठितेनेव ‘‘अन्तोसत्ताहे आगच्छिस्सामी’’ति आभोगं कत्वा गन्तब्बम्। सचे आभोगं अकत्वा उपचारसीमं अतिक्कमति, छिन्नवस्सोव होतीति वदन्ति। भण्डकन्ति चीवरं सन्धाय वुत्तम्। पहिणन्तीति चीवरधोवनादिकम्मेन पहिणन्ति। सम्पापुणितुं न सक्कोति, वट्टतीति एत्थ ‘‘अज्जेव आगमिस्सामी’’ति सामन्तविहारं गन्त्वा पुन आगच्छन्तस्स अन्तरामग्गे सचे अरुणुग्गमनं होति, वस्सच्छेदोपि न होति, रत्तिच्छेददुक्कटञ्च नत्थीति वदन्ति। ‘‘आचरियं पस्सिस्सामी’’ति पन गन्तुं लभतीति ‘‘अगिलानम्पि आचरियं उपज्झायं वा पस्सिस्सामी’’ति सत्ताहकरणीयेन गन्तुं लभति। सचे पन नं आचरियो ‘‘अज्ज मा गच्छा’’ति वदति, वट्टतीति एवं सत्ताहकरणीयेन गतं अन्तोसत्ताहेयेव पुन आगच्छन्तं सचे आचरियो उपज्झायो वा ‘‘अज्ज मा गच्छा’’ति वदति, वट्टति, सत्ताहातिक्कमेपि अनापत्तीति अधिप्पायो, वस्सच्छेदो पन होतियेवाति दट्ठब्बं सत्ताहस्स बहिद्धा वीतिनामितत्ता।</description>
    </item>
    
    <item>
      <title>०३. समुच्चयक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/03_samuchchayakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/03_samuchchayakkhandhakam/</guid>
      <description>३. समुच्चयक्खन्धकम्
सुक्कविस्सट्ठिकथावण्णना ९७. समुच्चयक्खन्धके वुत्तनयेन वत्तं समादातब्बन्ति पारिवासिकक्खन्धकवण्णनायं वुत्तनयेन द्वीहि पदेहि एकेन वा समादातब्बम्। वेदियामीति चित्तेन सम्पटिच्छित्वा सुखं अनुभवामि, न तप्पच्चया अहं दुक्खितोति अधिप्पायो। वुत्तनयेनेव सङ्घमज्झे निक्खिपितब्बन्ति पारिवासिकक्खन्धके वुत्तनयेन ‘‘मानत्तं निक्खिपामि, वत्तं निक्खिपामी’’ति इमेहि द्वीहि एकेन वा निक्खिपितब्बम्। तस्स आरोचेत्वा निक्खिपितब्बन्ति अनारोचनेन वत्तभेददुक्कटपरिमोचनत्थं वुत्तम्। द्वे लेड्डुपाते अतिक्कमित्वाति भिक्खूनं सज्झायनसद्दसवनूपचारविजहनत्थं वुत्तं, महामग्गतो ओक्कम्माति मग्गप्पटिपन्नभिक्खूनं उपचारविजहनत्थं, गुम्बेन वा वतिया वा पटिच्छन्नट्ठानेति दस्सनूपचारविजहनत्थम्। अनिक्खित्तवत्तेन अन्तोउपचारगतानं सब्बेसम्पि आरोचेतब्बत्ता ‘‘अयं निक्खित्तवत्तस्स परिहारो’’ति वुत्तम्। तत्थ निक्खित्तवत्तस्साति वत्तं निक्खिपित्वा परिवसन्तस्साति अत्थो। अयं पनेत्थ थेरस्स अधिप्पायो – वत्तं निक्खिपित्वा परिवसन्तस्स उपचारगतानं सब्बेसं आरोचनकिच्चं नत्थि, दिट्ठरूपानं सुतसद्दानं आरोचेतब्बं, अदिट्ठअसुतानम्पि अन्तोद्वादसहत्थगतानं आरोचेतब्बम्। इदं वत्तं निक्खिपित्वा परिवसन्तस्स लक्खणन्ति।</description>
    </item>
    
    <item>
      <title>०४. पवारणक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/04_pavAraNakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/04_pavAraNakkhandhakam/</guid>
      <description>४. पवारणक्खन्धकम्
अफासुकविहारकथावण्णना २०९. पवारणक्खन्धके आदितो लापो आलापो, वचनपटिवचनवसेन समं लापो सल्लापो। पिण्डाय पटिक्कमेय्याति गामे पिण्डाय चरित्वा पच्चागच्छेय्य। अवक्कारपातिं धोवित्वा उपट्ठापेय्याति अतिरेकपिण्डपातं अपनेत्वा ठपनत्थाय एकं समुग्गपातिं धोवित्वा ठपेय्य। समुग्गपाति नाम समुग्गपुटसदिसा पाति। अप्पहरितेति अपरूळ्हहरिते, यस्मिं ठाने पिण्डपातज्झोत्थरणेन विनस्सनधम्मानि तिणानि नत्थि, तस्मिन्ति अत्थो। तेन नित्तिणञ्च महातिणगहनञ्च यत्थ सकटेनपि छड्डिते पिण्डपाते तिणानि न विनस्सन्ति, तञ्च ठानं परिग्गहितं होति। भूतगामसिक्खापदस्स हि अविकोपनत्थमेतं वुत्तम्। अप्पाणकेति निप्पाणके, पिण्डपातज्झोत्थरणेन मरितब्बपाणकरहिते वा महाउदकक्खन्धे। परित्तोदके एव हि भत्तपक्खेपेन आलुळिते सुखुमपाणका मरन्ति, न महातळाकादीसूति। पाणकानुरक्खणत्थञ्हि एतं वुत्तम्। ओपिलापेय्याति निमुज्जापेय्य।</description>
    </item>
    
    <item>
      <title>०४. पाचित्तियकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/04_pAchittiyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/04_pAchittiyakaNDaM_bhikkhunIvibhangavaNNanA/</guid>
      <description>४. पाचित्तियकण्डं (भिक्खुनीविभङ्गवण्णना)
१. लसुणवग्गवण्णना ७९३-७९७. पाचित्तियेसु लसुणवग्गस्स पठमे जातिं सरतीति जातिस्सरो। सभावेनेवाति सूपसम्पाकादिं विनाव। बदरसाळवं नाम बदरफलानि सुक्खापेत्वा चुण्णेत्वा कत्तब्बा खादनीयविकति। सेसमेत्थ उत्तानमेव। आमकलसुणञ्चेव अज्झोहरणञ्चाति इमानि पनेत्थ द्वे अङ्गानि।
७९८-८०२. दुतियततियचतुत्थानि उत्तानत्थानेव।
८१२. पञ्चमे द्विन्नं पब्बानं उपरीति एत्थ द्विन्नं अङ्गुलीनं सह पवेसने एकेकाय अङ्गुलिया एकेकं पब्बं कत्वा द्विन्नं पब्बानं उपरि। एकङ्गुलिपवेसने द्विन्नं पब्बानं उपरि न वट्टतीति वेदितब्बम्। महापच्चरियम्पि अयमेव नयो दस्सितो। उदकसुद्धिपच्चयेन पन सतिपि फस्ससादियने यथावुत्तपरिच्छेदे अनापत्ति।
८१५-८१७. छट्ठे आसुम्भित्वाति पातेत्वा। दधिमत्थूति दधिमण्डं दधिम्हि पसन्नोदकम्। भुञ्जन्तस्स भिक्खुनो हत्थपासे ठानं, पानीयस्स वा विधूपनस्स वा गहणन्ति इमानि पनेत्थ द्वे अङ्गानि।</description>
    </item>
    
    <item>
      <title>०४. समथक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/04_samathakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/04_samathakkhandhakam/</guid>
      <description>४. समथक्खन्धकम्
सम्मुखाविनयकथावण्णना १८७. समथक्खन्धके सञ्ञापेतीति एत्थ सं-सद्दूपपदो ञा-सद्दो तोसनविसिट्ठे अवबोधने वत्ततीति आह ‘‘परितोसेत्वा जानापेती’’ति।
सतिविनयादिकथावण्णना १९५-२००. देसनामत्तमेवेतन्ति ‘‘पञ्चिमानी’’ति एतं देसनामत्तम्। सतिवेपुल्लप्पत्तस्स खीणासवस्स दातब्बो विनयो सतिविनयो। अमूळ्हस्स दातब्बो विनयो अमूळ्हविनयो। पटिञ्ञातेन करणं पटिञ्ञातकरणम्।
२१२. तिणवत्थारकसदिसत्ताति तंसदिसताय तब्बोहारोति दस्सेति यथा ‘‘एस ब्रह्मदत्तो’’ति।
अधिकरणकथावण्णना २१६. विवादाधिकरणस्स किं मूलन्तिआदीसु विवादमूलानीति विवादस्स मूलानि। कोधनोति कुज्झनलक्खणेन कोधेन समन्नागतो। उपनाहीति वेरअप्पटिनिस्सग्गलक्खणेन उपनाहेन समन्नागतो। अगारवोति (दी॰ नि॰ अट्ठ॰ ३.३२३; म॰ नि॰ अट्ठ॰ ३.४४) गारवविरहितो। अप्पतिस्सोति अप्पतिस्सयो अनीचवुत्ति। एत्थ पन यो भिक्खु सत्थरि धरमाने तीसु कालेसु उपट्ठानं न याति, सत्थरि अनुपाहने चङ्कमन्ते सउपाहनो चङ्कमति, नीचे चङ्कमे चङ्कमन्ते उच्चे चङ्कमति, हेट्ठा वसन्ते उपरि वसति, सत्थु दस्सनट्ठाने उभो अंसे पारुपति, छत्तं धारेति, उपाहनं धारेति, नहायति, उच्चारं वा पस्सावं वा करोति, परिनिब्बुते वा पन चेतियं वन्दितुं न गच्छति, चेतियस्स पञ्ञायनट्ठाने सत्थुदस्सनट्ठाने वुत्तं सब्बं करोति, अञ्ञेहि च भिक्खूहि ‘‘कस्मा एवं करोसि, न इदं वट्टति, सम्मासम्बुद्धस्स नाम लज्जितुं वट्टती’’ति वुत्ते ‘‘तुण्ही होहि, बुद्धो बुद्धोति वदसि, किं बुद्धो नामा’’ति भणति, अयं सत्थरि अगारवो नाम।</description>
    </item>
    
    <item>
      <title>०५. खुद्दकवत्थुक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_khuddakavatthukkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_khuddakavatthukkhandhakam/</guid>
      <description>५. खुद्दकवत्थुक्खन्धकम्
खुद्दकवत्थुकथावण्णना २४३. खुद्दकवत्थुक्खन्धके अट्ठपदाकारेनाति अट्ठपदफलकाकारेन, जूतफलकसदिसन्ति वुत्तं होति। मल्लकमूलसण्ठानेनाति खेळमल्लकमूलसण्ठानेन।
२४५. मुत्तोलम्बकादीनन्ति आदि-सद्देन कुण्डलादिं सङ्गण्हाति। पलम्बकसुत्तन्ति यञ्ञोपचिताकारेन ओलम्बकसुत्तम्।
२४६. चिक्कलेनाति सिलेसेन।
२४८. साधुगीतन्ति अनिच्चतादिपटिसंयुत्तगीतम्।
२४९. चतुरस्सेन वत्तेनाति परिपुण्णेन उच्चारणवत्तेन। तरङ्गवत्तादीनं उच्चारणविधानानि नट्ठप्पयोगानि। बाहिरलोमिन्ति भावनपुंसकनिद्देसो, यथा तस्स उण्णपावारस्स बहिद्धा लोमानि दिस्सन्ति, तथा धारेन्तस्स दुक्कटन्ति वुत्तं होति।
२५१. इमानि चत्तारि अहिराजकुलानीति (अ॰ नि॰ अट्ठ॰ २.४.६७) इदं दट्ठविसे सन्धाय वुत्तम्। ये हि केचि दट्ठविसा, सब्बे ते इमेसं चतुन्नं अहिराजकुलानं अब्भन्तरगताव होन्ति। अत्तगुत्तियाति अत्तनो गुत्तत्थाय। अत्तरक्खायाति अत्तनो रक्खणत्थाय। अत्तपरित्तंकातुन्ति अत्तनो परित्ताणत्थाय अत्तपरित्तं नाम कातुं अनुजानामीति अत्थो।</description>
    </item>
    
    <item>
      <title>०५. चम्मक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_chammakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_chammakkhandhakam/</guid>
      <description>५. चम्मक्खन्धकम्
सोणकोळिविसवत्थुकथावण्णना २४२. चम्मक्खन्धके उण्णपावारणन्ति उण्णामयं पावारणम्। विहारपच्छायायन्ति विहारपच्चन्ते छायायम्। विहारस्स वड्ढमानच्छायायन्तिपि वदन्ति।
सोणस्स पब्बज्जाकथावण्णना २४३. सुत्तत्थो पन सुत्तवण्णनातोयेव गहेतब्बोति एत्थायं सुत्तवण्णना। सीतवनेति (अ॰ नि॰ अट्ठ॰ ३.६.५५) एवंनामके वने। तस्मिं किर पटिपाटिया पञ्च चङ्कमनसतानि मापितानि, तेसु थेरो अत्तनो सप्पायं चङ्कमनं गहेत्वा समणधम्मं करोति। तस्स आरद्धवीरियस्स हुत्वा चङ्कमतो पादतलानि भिज्जिंसु, जाणूहि चङ्कमतो जाणुकानिपि हत्थतलानिपि भिज्जिंसु, छिद्दानि अहेसुम्। एवं आरद्धवीरियो विहरन्तो ओभासनिमित्तमत्तकम्पि दस्सेतुं नासक्खि। तस्स वीरियेन किलमितकायस्स चङ्कमनकोटियं पासाणफलके निसिन्नस्स यो वितक्को उदपादि, तं दस्सेतुं ‘‘अथ खो आयस्मतो’’तिआदि वुत्तम्। तत्थ आरद्धवीरियाति परिपुण्णपग्गहितवीरिया। न अनुपादाय आसवेहि चित्तं विमुच्चतीति ‘‘सचे अहं उग्घटितञ्ञू वा विपञ्चितञ्ञू वा नेय्यो वा, न मे चित्तं न विमुच्चेय्य, अद्धा पन पदपरमो, येन मे चित्तं न मुच्चती’’ति सन्निट्ठानं कत्वा ‘‘संविज्जन्ति खो पना’’तिआदीनि चिन्तेसि। तत्थ भोगाति उपयोगत्थे पच्चत्तम्।</description>
    </item>
    
    <item>
      <title>०५. पाचित्तियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_pAchittiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_pAchittiyakaNDam/</guid>
      <description>॥ नमो तस्स भगवतो अरहतो सम्मासम्बुद्धस्स॥
विनयपिटके
सारत्थदीपनी-टीका (ततियो भागो)
५. पाचित्तियकण्डम्
१. मुसावादवग्गो
१. मुसावादसिक्खापदवण्णना १. मुसावादवग्गस्स पठमसिक्खापदे खुद्दकानन्ति एत्थ ‘‘खुद्दक-सद्दो बहु-सद्दपरियायो । बहुभावतो इमानि खुद्दकानि नाम जातानी’’ति वदन्ति। तत्थाति तेसु नवसु वग्गेसु, तेसु वा खुद्दकेसु। कारणेन कारणन्तरपटिच्छादनमेव विभावेतुं ‘‘रूपं अनिच्च’’न्तिआदिमाह। रूपं अनिच्चन्ति पटिजानित्वा तत्थ कारणं वदन्तो ‘‘जानितब्बतो’’ति आह। ‘‘यदि एवं निब्बानस्सपि अनिच्चता आपज्जती’’ति परेन वुत्तो तं कारणं पटिच्छादेतुं पुन ‘‘जातिधम्मतो’’ति अञ्ञं कारणं वदति।
‘‘सम्पजानं मुसा भासती’’ति वत्तब्बे सम्पजान मुसा भासतीति अनुनासिकलोपेन निद्देसोति आह ‘‘जानन्तो मुसा भासती’’ति।</description>
    </item>
    
    <item>
      <title>०५. पाटिदेसनीयकण्डं (भिक्खुनीविभङ्गवण्णना)</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_pATidesanIyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/05_pATidesanIyakaNDaM_bhikkhunIvibhangavaNNanA/</guid>
      <description>५. पाटिदेसनीयकण्डं (भिक्खुनीविभङ्गवण्णना)
पाटिदेसनीयसिक्खापदवण्णना १२२८. पाटिदेसनीया नाम ये अट्ठ धम्मा सङ्खेपेनेव सङ्गहं आरुळ्हाति सम्बन्धो। पाळिविनिमुत्तकेसूति पाळियं अनागतेसु सप्पिआदीसु।
पाटिदेसनीयसिक्खापदवण्णना निट्ठिता।
पाटिदेसनीयकण्डं निट्ठितम्।
ये पन पञ्चसत्तति सेखिया धम्मा उद्दिट्ठा, ये च तेसं अनन्तरा सत्ताधिकरणव्हया धम्मा उद्दिट्ठाति सम्बन्धो। तत्थ तेसन्ति तेसं सेखियानम्। सत्ताधिकरणव्हयाति सत्ताधिकरणसमथसङ्खाता। तं अत्थविनिच्छयं तादिसंयेव यस्मा विदू वदन्तीति अत्थो।
यथा निट्ठिताति सम्बन्धो। सब्बासवपहं मग्गन्ति सब्बासवविघातकं अरहत्तमग्गं पत्वा ससन्ताने उप्पादेत्वा। पस्सन्तु निब्बुतिन्ति मग्गञाणलोचनेन निब्बानं सच्छिकरोन्तु, पप्पोन्तूति वा पाठो। तत्थ निब्बुतिन्ति खन्धपरिनिब्बानं गहेतब्बम्।</description>
    </item>
    
    <item>
      <title>०६. पाटिदेसनीयकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/06_pATidesanIyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/06_pATidesanIyakaNDam/</guid>
      <description>६. पाटिदेसनीयकण्डम्
पाटिदेसनीयसिक्खापदवण्णना ५५२. पाटिदेसनीयेसु पठमे ‘‘गारय्हं आवुसोतिआदि पटिदेसेतब्बाकारदस्सन’’न्ति वचनतो पाळियं आगतनयेनेव आपत्ति देसेतब्बा। असप्पायन्ति सग्गमोक्खानं अहितं अननुकूलम्। सेसमेत्थ उत्तानमेव। परिपुण्णूपसम्पन्नता, अञ्ञातिकता, अन्तरघरे ठिताय हत्थतो सहत्था पटिग्गहणं, यावकालिकता, अज्झोहरणन्ति इमानि पनेत्थ पञ्च अङ्गानि।
५५७-५६२. दुतियततियचतुत्थेसु नत्थि वत्तब्बं, अङ्गेसु पन दुतिये परिपुण्णूपसम्पन्नता, पञ्चभोजनता, अन्तरघरे ठिताय अनुञ्ञातप्पकारतो अञ्ञथा वोसासना, अनिवारणा, अज्झोहारोति इमानि पञ्च अङ्गानि।
ततिये सेक्खसम्मतता, पुब्बे अनिमन्तितता, अगिलानता, घरूपचारोक्कमनं, ठपेत्वा निच्चभत्तादीनि अञ्ञं आमिसं गहेत्वा भुञ्जनन्ति इमानि पञ्च अङ्गानि।
चतुत्थे यथावुत्तआरञ्ञकसेनासनता, यावकालिकस्स अतत्थजातकता, अगिलानता, अगिलानावसेसकता, अप्पटिसंविदितता, अज्झारामे पटिग्गहणं, अज्झोहरणन्ति इमानि सत्त अङ्गानि।</description>
    </item>
    
    <item>
      <title>०६. भेसज्जक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/06_bhesajjakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/06_bhesajjakkhandhakam/</guid>
      <description>६. भेसज्जक्खन्धकम्
पञ्चभेसज्जादिकथावण्णना २६१. भेसज्जक्खन्धके नच्छादेन्तीति रुचिं न उप्पादेन्ति।
२६२. सुसुकाति समुद्दे भवा एका मच्छजाति। कुम्भीलातिपि वदन्ति। संसट्ठन्ति परिस्सावितम्। तेलपरिभोगेनाति सत्ताहकालिकपरिभोगं सन्धाय वुत्तम्।
२६३. पिट्ठेहीति पिसितेहि। उब्भिदं नाम ऊसरपंसुमयम्।
२६४. छकणन्ति गोमयम्। पाकतिकचुण्णं नाम अपक्ककसावचुण्णम्। तेन ठपेत्वा गन्धचुण्णं सब्बं वट्टतीति वदन्ति।
२६५. सुवण्णगेरुकोति सुवण्णतुत्थादि। अञ्जनूपपिसनन्ति अञ्जनत्थाय उपपिसितब्बं यं किञ्चि चुण्णजातम्।
२६८. सामं गहेत्वाति एत्थ सप्पदट्ठस्स अत्थाय अञ्ञेन भिक्खुना गहितम्पि सामं गहितसङ्खमेव गच्छतीति वेदितब्बम्।
२६९. घरदिन्नकाबाधो नाम वसीकरणत्थाय घरणिया दिन्नभेसज्जसमुट्ठितो आबाधो। तेनाह ‘‘वसीकरणपाणकसमुट्ठितरोगो’’ति। घर-सद्दो चेत्थ अभेदेन घरणिया वत्तमानो अधिप्पेतो। ‘‘अकटयूसेनाति अनभिसङ्खतेन मुग्गयूसेन। कटाकटेनाति मुग्गे पचित्वा अचालेत्वाव परिस्सावितेन मुग्गसूपेना’’ति गण्ठिपदेसु वुत्तम्।</description>
    </item>
    
    <item>
      <title>०६. सेनासनक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/06_senAsanakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/06_senAsanakkhandhakam/</guid>
      <description>६. सेनासनक्खन्धकम्
विहारानुजाननकथावण्णना २९४. सेनासनक्खन्धके सेनासनं अपञ्ञत्तं होतीति विहारसेनासनं सन्धाय वुत्तम्। चतुब्बिधञ्हि (म॰ नि॰ अट्ट॰ १.२९६) सेनासनं विहारसेनासनं मञ्चपीठसेनासनं सन्थतसेनासनं ओकाससेनासनन्ति। तत्थ ‘‘मञ्चोपि सेनासनं, पीठम्पि भिसिपि बिम्बोहनम्पि विहारोपि अड्ढयोगोपि पासादोपि हम्मियम्पि गुहापि अट्टोपि माळोपि लेणम्पि वेळुगुम्बोपि रुक्खमूलम्पि मण्डपोपि सेनासनम्। यत्थ वा पन भिक्खू पटिक्कमन्ति, सब्बमेतं सेनासन’’न्ति (विभ॰ ५२७) वचनतो विहारो अड्ढयोगो पासादो हम्मियं गुहाति इदं विहारसेनासनं नाम। मञ्चो पीठं भिसि बिम्बोहनन्ति इदं मञ्चपीठसेनासनं नाम। चिमिलिका चम्मखण्डो तिणसन्थारो पण्णसन्थारोति इदं सन्थतसेनासनं नाम। यत्थ वा पन भिक्खू पटिक्कमन्तीति इदं ओकाससेनासनं नाम।</description>
    </item>
    
    <item>
      <title>०७. कथिनक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/07_kathinakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/07_kathinakkhandhakam/</guid>
      <description>७. कथिनक्खन्धकम्
कथिनानुजाननकथावण्णना ३०६. कथिनक्खन्धके सीसवसेनाति पधानङ्गवसेन। ‘‘कथिनन्ति पञ्चानिसंसे अन्तोकरणसमत्थताय थिरन्ति अत्थो’’ति गण्ठिपदेसु वुत्तम्। ‘‘सो नेसं भविस्सती’’ति युज्जतीति ‘‘सो तुम्हाक’’न्ति अवत्वा ‘‘नेस’’न्ति वचनं युज्जति। ये अत्थतकथिनाति न केवलं तुम्हाकमेव, ये अञ्ञेपि अत्थतकथिना, तेसम्पि भविस्सतीति अत्थो। अनामन्तेत्वा चरणन्ति चारित्तसिक्खापदे वुत्तनयेन अनापुच्छित्वा कुलेसु चरणम्। मतकचीवरन्ति मतस्स सन्तकं चीवरम्। तत्रुप्पादेन आभतन्ति विहारसन्तकेन खेत्तवत्थुआदिना आनीतम्।
पठमपवारणाय पवारिताति इदं वस्सच्छेदं अकत्वा वस्संवुत्थभावसन्दस्सनत्थं वुत्तं अन्तरायेन अप्पवारितानम्पि वुत्थवस्सानं कथिनत्थारसम्भवतो। तेनेव ‘‘अप्पवारिता वा’’ति अवत्वा ‘‘छिन्नवस्सा वा पच्छिमिकाय उपगता वा न लभन्ती’’ति एत्तकमेव वुत्तम्। अञ्ञस्मिं विहारे वुत्थवस्सापि न लभन्तीति नानासीमाय अञ्ञस्मिं विहारे वुत्थवस्सा इमस्मिं विहारे कथिनत्थारं न लभन्तीति अत्थो। खलिमक्खितसाटकोति अहतवत्थं सन्धाय वुत्तम्। दानकम्मवाचाति कथिनदुस्सदानकम्मवाचा। अकातुं न लब्भतीति इमिना अनादरियेन अकरोन्तस्स दुक्कटन्ति दीपेति। कम्मवाचा पन एकायेव वट्टतीति कथिनत्थारसाटकस्स दानकाले वुत्ता एकायेव कम्मवाचा वट्टति। पुन तस्स अञ्ञस्मिं वत्थे दिय्यमाने कम्मवाचाय दातब्बकिच्चं नत्थि, अपलोकनमेव अलन्ति अधिप्पायो।</description>
    </item>
    
    <item>
      <title>०७. सङ्घभेदकक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/07_sanghabhedakakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/07_sanghabhedakakkhandhakam/</guid>
      <description>७. सङ्घभेदकक्खन्धकम्
छसक्यपब्बज्जाकथावण्णना ३३०. सङ्घभेदकक्खन्धके अनुपियायन्तिआदीसु ‘‘अनुपिया नामा’’ति वत्तब्बे आकारस्स रस्सत्तं अनुनासिकस्स च आगमं कत्वा ‘‘अनुपियं नामा’’ति वुत्तम्। मल्लानन्ति मल्लराजूनम्। न हेट्ठा पासादा ओरोहतीति उपरिपासादतो हेट्ठिमतलं न ओरोहति, ‘‘हेट्ठापासाद’’न्तिपि पठन्ति। अनुरुद्धो वा पब्बाजेय्याति योजेतब्बम्। घरावासत्थन्ति घरावासस्स अनुच्छविकं कम्मम्। उदकं अभिनेतब्बन्ति उदकं आहरितब्बम्। निन्नेतब्बन्ति आभतमुदकं पुन नीहरितब्बम्। निद्धापेतब्बन्ति अन्तरन्तरा उट्ठिततिणानि उद्धरित्वा अपनेतब्बम्। लवापेतब्बन्ति परिपक्ककाले लवापेतब्बम्। उब्बाहापेतब्बन्ति खलमण्डलं हरापेतब्बम्। उजुं कारापेतब्बन्ति पुञ्जं कारापेतब्बम्। पलालानि उद्धरापेतब्बानीति पलालानि अपनेतब्बानि। भुसिका उद्धरापेतब्बाति गुन्नं खुरग्गेहि सञ्छिन्ना भुससङ्खाता नाळदण्डा अपनेतब्बा। ओपुनापेतब्बन्ति वातमुखे ओपुनापेत्वा पलालं अपनेतब्बम्। अतिहरापेतब्बन्ति अन्तोकोट्ठागारं उपनेतब्बम्। न कम्माति न कम्मानि। घरावासत्थेनाति उपयोगत्थे करणवचनम्। उपजानाहीति च उपसग्गमत्तो उप-सद्दो। तेनाह ‘‘घरावासत्थं जानाही’’ति। जानाहीति चेत्थ पटिपज्जाति अत्थो वेदितब्बो। अकामकाति अनिच्छमाना।</description>
    </item>
    
    <item>
      <title>०७. सेखियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/07_sekhiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/07_sekhiyakaNDam/</guid>
      <description>७. सेखियकण्डम्
१. परिमण्डलवग्गवण्णना सेखियेसु सिक्खितसिक्खेनाति चतूहि मग्गेहि तिस्सो सिक्खा सिक्खित्वा ठितेन, सब्बसो परिनिट्ठितकिच्चेनाति वुत्तं होति। तादिनाति अट्ठहि लोकधम्मेहि अकम्पियट्ठेन तादिना।
५७६. सिक्खा करणीयाति ‘‘एवं निवासेस्सामी’’ति आरामेपि अन्तरघरेपि सब्बत्थ सिक्खा कत्तब्बा। एत्थ च यस्मा वत्तक्खन्धके वुत्तवत्तानिपि सिक्खितब्बत्ता सेखियानेव होन्ति, तस्मा पाराजिकादीसु विय परिच्छेदो न कतो, चारित्तनयदस्सनत्थञ्च ‘‘यो पन भिक्खु ओलम्बेन्तो निवासेय्य, दुक्कट’’न्ति एवं आपत्तिनामेन अवत्वा ‘‘सिक्खा करणीया’’ति एवं सब्बसिक्खापदेसु पाळि आरोपिता। पदभाजने पन ‘‘आपत्ति दुक्कटस्सा’’ति वुत्तत्ता सब्बत्थ अनादरियकरणे दुक्कटं वेदितब्बम्। वुत्तन्ति महाअट्ठकथायं वुत्तम्। यस्मा अट्ठङ्गुलमत्तं ओतारेत्वा निवत्थमेव निसिन्नस्स चतुरङ्गुलमत्तं होति, तस्मा उभोपेते अट्ठकथावादा एकपरिच्छेदा। ते सब्बेति निवासनदोसा।</description>
    </item>
    
    <item>
      <title>०८ महावग्ग-टीका</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/08_mahAvagga-TIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/08_mahAvagga-TIkA/</guid>
      <description>महावग्ग-टीका</description>
    </item>
    
    <item>
      <title>०८. चीवरक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/08_chIvarakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/08_chIvarakkhandhakam/</guid>
      <description>८. चीवरक्खन्धकम्
जीवकवत्थुकथावण्णना ३२९-३३०. चीवरक्खन्धके कम्मविपाकन्ति कम्मजरोगम्। संयमस्साति आनिसंसस्स, उपयोगत्थे चेतं सामिवचनम्।
पज्जोतराजवत्थुकथादिवण्णना ३३४-३३६. विच्छिकस्स जातोति तस्स किर मातुया उतुसमये सयनगताय विच्छिको नाभिप्पदेसं आरुळ्हो, सा तस्स सम्फस्सेन गब्भं गण्हि। तं सन्धाय वुत्तं ‘‘विच्छिकस्स जातो’’ति। उस्सन्नदोसोति सञ्चितपित्तादिदोसो।
वरयाचनकथावण्णना ३३७. इतरीतरेनाति इतरेन इतरेन। इतर-सद्दो पन अनियमवचनो द्विक्खत्तुं वुच्चमानो यंकिञ्चि-सद्देहि समानत्थो होतीति वुत्तं ‘‘अप्पग्घेनपि महग्घेनपि येन केनची’’ति। महापिट्ठियकोजवन्ति हत्थिपिट्ठीसु अत्थरितब्बताय महापिट्ठियन्ति लद्धसमञ्ञं चतुरङ्गुलपुप्फं कोजवम्।
कम्बलानुजाननादिकथावण्णना ३४०. उपचारेति सुसानस्स आसन्ने पदेसे। छड्डेत्वा गताति किञ्चि अवत्वायेव छड्डेत्वा गता। सो एव सामीति अकताय कतिकाय येन गहितं, सोव सामी।</description>
    </item>
    
    <item>
      <title>०८. वत्तक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/08_vattakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/08_vattakkhandhakam/</guid>
      <description>८. वत्तक्खन्धकम्
आगन्तुकवत्तकथावण्णना ३५६-३५७. वत्तक्खन्धके उपरिपिट्ठितोति पिट्ठिसङ्घाटस्स उपरिभागतो, द्वारबाहस्स उपरिपदेसतोति अत्थो। विस्सज्जेतब्बन्ति सुक्खापनत्थं आतपे विस्सज्जितब्बम्। अभिवादापेतब्बोति तस्स वस्से पुच्छिते यदि दहरो होति, सयमेव वन्दिस्सति, तदा इमिनाव वन्दापितो नाम होति। निल्लोकेतब्बोति ओलोकेतब्बो। यथाभागन्ति पुब्बे पञ्ञत्तं पदेसभागं अनतिक्कमित्वा। सन्तानकन्ति उण्णनाभिसुत्तम्। उल्लोकाति गेहस्स उपरिभागतो पट्ठाय, पठमं उपरिभागो सम्मज्जितब्बोति वुत्तं होति।
आवासिकवत्तकथावण्णना ३५९. महाआवासेति महाविहारसदिसे महाआवासे।
अनुमोदनवत्तकथावण्णना ३६२. पञ्चमे निसिन्नेति अनुमोदनत्थाय निसिन्ने। उपनिसिन्नकथा नाम बहूसु सन्निपतितेसु परिकथाकथनम्।
भत्तग्गवत्तकथावण्णना ३६४. मनुस्सानं परिविसनट्ठानन्ति यत्थ मनुस्सा सपुत्तदारा आवसित्वा देन्ति। हत्थधोवनउदकं सन्धायाति भुत्ताविस्स भोजनावसाने हत्थधोवनउदकं सन्धाय। तेनेवाह ‘‘अन्तरा पिपासितेन पन…पे॰… हत्था न धोवितब्बा’’ति। पोत्थकेसु पन ‘‘पानीयं पिवित्वा हत्था न धोवितब्बा’’ति लिखन्ति, ‘‘हत्था धोवितब्बा’’ति पाठेन भवितब्बन्ति अम्हाकं खन्ति। अञ्ञथा ‘‘न ताव उदकन्ति इदं हत्थधोवनउदकं सन्धाय वुत्त’’न्ति वत्वा ‘‘अन्तरा पिपासितेन पना’’तिआदिना वुत्तविसेसो न उपलब्भति। अथ मतं ‘‘न ताव थेरेन उदकं पटिग्गहेतब्बन्ति इदं किं पानीयपटिग्गहणं सन्धाय वुत्तं, उदाहु हत्थधोवनउदकग्गहणं सन्धायाति आसङ्कानिवत्तनत्थं ‘इदं हत्थधोवनउदकं सन्धाय वुत्त’न्तिआदि कथित’’न्ति, तञ्च न, तत्थ आसङ्काय एव असम्भवतो। न हि भगवा ‘‘याव अञ्ञे न भुत्ताविनो होन्ति, ताव पानीयं न पातब्ब’’न्ति वक्खतीति सक्का विञ्ञातुम्। यदि चेतं पानीयपटिग्गहणं सन्धाय वुत्तं, ‘‘न ताव थेरेन उदकं पटिग्गहेतब्ब’’न्ति उदकसद्दप्पयोगो च न कत्तब्बो सिया, अट्ठकथायञ्च ‘‘इदं हत्थधोवनउदकं सन्धाय वुत्त’’न्ति वत्वा तेन निवत्तितब्बमत्थं दस्सेन्तेन ‘‘अन्तरा पिपासितेन पन गले विलग्गामिसेन वा पानीयं पिवितब्ब’’न्ति एत्तकमेव वत्तब्बं, ‘‘पानीयं पिवित्वा हत्था न धोवितब्बा’’ति एवं पन न वत्तब्बन्ति। धुरे निसिन्ना होन्तीति द्वारसमीपे निसिन्ना होन्ति।</description>
    </item>
    
    <item>
      <title>०९. चम्पेय्यक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/09_champeyyakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/09_champeyyakkhandhakam/</guid>
      <description>९. चम्पेय्यक्खन्धकम्
कस्सपगोत्तभिक्खुवत्थुकथावण्णना ३८०. चम्पेय्यक्खन्धके चम्पायन्ति एवंनामके नगरे। तस्स हि नगरस्स आरामपोक्खरणीआदीसु तेसु तेसु ठानेसु चम्पकरुक्खाव उस्सन्ना अहेसुं, तस्मा ‘‘चम्पा’’ति सङ्खं अगमासि। गग्गराय पोक्खरणिया तीरेति तस्स चम्पानगरस्स अविदूरे गग्गराय नाम राजमहेसिया खणितत्ता ‘‘गग्गरा’’ति लद्धवोहारा पोक्खरणी अत्थि, तस्सा तीरे समन्ततो नीलादिपञ्चवण्णकुसुमपटिमण्डितं महन्तं चम्पकवनं, तस्मिं भगवा कुसुमगन्धसुगन्धे चम्पकवने विहरति। तं सन्धाय ‘‘गग्गराय पोक्खरणिया तीरे’’ति वुत्तम्। तन्तिबद्धोति तन्ति वुच्चति ब्यापारो, तत्थ बद्धो पसुतो उस्सुक्कं आपन्नोति अत्थो, तस्मिं आवासे अकतं सेनासनं करोति, जिण्णं पटिसङ्खरोति, कते इस्सरो होतीति अधिप्पायो। तेनाह ‘‘तस्मिं आवासे कत्तब्बत्ता तन्तिपटिबद्धो’’ति, कत्तब्बकम्मे उस्साहमापन्नोति अत्थो।</description>
    </item>
    
    <item>
      <title>०९. पातिमोक्खट्ठपनक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/09_pAtimokkhaTThapanakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/09_pAtimokkhaTThapanakkhandhakam/</guid>
      <description>९. पातिमोक्खट्ठपनक्खन्धकम्
पातिमोक्खुद्देसयाचनकथावण्णना ३८३. पातिमोक्खट्ठपनक्खन्धके तदहूति (उदा॰ अट्ठ॰ ४५) तस्मिं अहनि तस्मिं दिवसे। उपोसथेति एत्थ उपवसन्ति एत्थाति उपोसथो, उपवसन्तीति सीलेन वा अनसनेन वा उपेता हुत्वा वसन्तीति अत्थो। अयञ्हि उपोसथ-सद्दो ‘‘अट्ठङ्गसमन्नागतं उपोसथं उपवसामी’’तिआदीसु (अ॰ नि॰ ३.७१; १०.४६) सीले आगतो। ‘‘उपोसथो वा पवारणा वा’’तिआदीसु (महाव॰ १५५) पातिमोक्खुद्देसादिविनयकम्मे। ‘‘गोपालकूपोसथो निगण्ठूपोसथो’’तिआदीसु (अ॰ नि॰ ३.७१) उपवासे। ‘‘उपोसथो नाम नागराजा’’तिआदीसु (दी॰ नि॰ २.२४६; म॰ नि॰ ३.२५८) पञ्ञत्तियम्। ‘‘अज्जुपोसथो पन्नरसो’’तिआदीसु (महाव॰ १६८) दिवसे। इधापि दिवसेयेव दट्ठब्बो। तस्मा तदहुपोसथेति तस्मिं उपोसथदिवसभूते अहनीति अत्थो। निसिन्नो होतीति महाभिक्खुसङ्घपरिवुतो ओवादपातिमोक्खं उद्दिसितुं उपासिकाय रतनपासादे निसिन्नो होति। निसज्ज पन भिक्खूनं चित्तानि ओलोकेन्तो एकं दुस्सीलपुग्गलं दिस्वा ‘‘सचाहं इमस्मिं पुग्गले इध निसिन्नेयेव पातिमोक्खं उद्दिसिस्सामि, सत्तधावस्स मुद्धा फलिस्सती’’ति तस्मिं अनुकम्पाय तुण्हीयेव अहोसि।</description>
    </item>
    
    <item>
      <title>१०. कोसम्बकक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/10_kosambakakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/10_kosambakakkhandhakam/</guid>
      <description>१०. कोसम्बकक्खन्धकम्
कोसम्बकविवादकथावण्णना ४५१. कोसम्बकक्खन्धके सचे होति, देसेस्सामीति सुब्बचताय सिक्खाकामताय च आपत्तिं पस्सि। नत्थि आपत्तीति अनापत्तिपक्खोपि एत्थ सम्भवतीति अधिप्पायेनाह। सा पनापत्ति एव। तेनाह ‘‘सो तस्सा आपत्तिया अनापत्तिदिट्ठि अहोसी’’ति।
४५३-४५४. सम्भमअत्थवसेनाति तुरितत्थवसेन। ‘‘अकारणे तुम्हेहि सो भिक्खु उक्खित्तो’’ति वदेय्याति यस्मा पुब्बे विनयधरस्स वचनेन ‘‘सचे आपत्ति होति, देसेस्सामी’’ति अनेन पटिञ्ञातं, इदानिपि तस्सेव वचनेन ‘‘असञ्चिच्च अस्सतिया कतत्ता नत्थेत्थ आपत्ती’’ति अनापत्तिसञ्ञी, तस्मा ‘‘अकारणे तुम्हेहि सो भिक्खु उक्खित्तो’’ति उक्खेपके भिक्खू यदि वदेय्याति अधिप्पायो। उक्खित्तानुवत्तके वा ‘‘तुम्हे आपत्तिं आपन्ना’’ति वदेय्याति यस्मा वत्थुजाननचित्तेनायं सचित्तका आपत्ति, अयञ्च उदकावसेसे उदकावसेससञ्ञी, तस्मा सापत्तिकस्सेव ‘‘तुम्हे छन्दागतिं गच्छथा’’ति अधिप्पायेन ‘‘तुम्हे आपत्तिं आपन्ना’’ति उक्खित्तानुवत्तके वदेय्य।</description>
    </item>
    
    <item>
      <title>१०. भिक्खुनिक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/10_bhikkhunikkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/10_bhikkhunikkhandhakam/</guid>
      <description>१०. भिक्खुनिक्खन्धकम्
महापजापतिगोतमीवत्थुकथावण्णना ४०२. भिक्खुनिक्खन्धके सक्केसु विहरतीति पठमगमनेन गन्त्वा विहरति। महापजापति गोतमीति एत्थ गोतमीति गोत्तम्। नामकरणदिवसे पनस्सा लद्धसक्कारा ब्राह्मणा लक्खणसम्पत्तिं दिस्वा ‘‘सचे अयं धीतरं लभिस्सति, चक्कवत्तिरञ्ञो महेसी भविस्सति। सचे पुत्तं लभिस्सति, चक्कवत्तिराजा भविस्सतीति उभयथापि महतीयेवस्सा पजा भविस्सती’’ति ब्याकरिंसु, तस्मा पुत्तपजाय चेव धीतुपजाय च महन्तताय ‘‘महापजापती’’ति नामं अकंसु, इध पन गोत्तेन सद्धिं संसन्दित्वा ‘‘महापजापति गोतमी’’ति वुत्तम्। येन भगवा तेनुपसङ्कमीति भगवा कपिलपुरं गन्त्वा पठममेव नन्दं पब्बाजेसि, सत्तमे दिवसे राहुलकुमारम्। चुम्बटककलहे पन उभयनगरवासिकेसु युद्धत्थाय निक्खन्तेसु सत्था गन्त्वा ते राजानो सञ्ञापेत्वा अत्तदण्डसुत्तं (सु॰ नि॰ ९४१ आदयो) कथेसि। राजानो पसीदित्वा अड्ढतेय्यसते अड्ढतेय्यसते दारके अदंसु। तानि पञ्च कुमारसतानि सत्थु सन्तिके पब्बजिंसु। अथ नेसं पजापतियो सासनं पेसेत्वा अनभिरतिं उप्पादयिंसु। सत्था तेसं अनभिरतिया उप्पन्नभावं ञत्वा ते पञ्चसते दहरभिक्खू कुणालदहं नेत्वा अत्तनो कुणालकाले निसिन्नपुब्बे पासाणतले निसीदित्वा कुणालजातककथाय (जा॰ २.</description>
    </item>
    
    <item>
      <title>११. पञ्चसतिकक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/11_panchasatikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/11_panchasatikakkhandhakam/</guid>
      <description>११. पञ्चसतिकक्खन्धकम्
सङ्गीतिनिदानकथावण्णना ४३७. पञ्चसतिकक्खन्धके पावाय कुसिनारन्ति (दी॰ नि॰ अट्ठ॰ २.२३१) पावानगरे पिण्डाय चरित्वा कुसिनारं गमिस्सामीति अद्धानमग्गप्पटिपन्नो। मन्दारवपुप्फं गहेत्वाति महाचाटिप्पमाणं पुप्फं आगन्तुकदण्डके ठपेत्वा छत्तं विय गहेत्वा। अद्दसं खोति आगच्छन्तं दूरतोव अद्दसम्। दिस्वा च पन ‘‘पुच्छिस्सामि नं भगवतो पवत्ति’’न्ति चित्तं उप्पादेत्वा ‘‘सचे खो पन निसिन्नकोव पुच्छिस्सामि, सत्थरि अगारवो कतो भविस्सती’’ति उट्ठहित्वा ठितट्ठानतो अपक्कम्म छद्दन्तो नागराजा मणिचम्मं विय दसबलदत्तियं मेघवण्णपंसुकूलचीवरं पारुपित्वा दसनखसमोधानसमुज्जलं अञ्जलिं सिरस्मिं पतिट्ठापेत्वा सत्थरि कतेन गारवेन आजीवकस्स अभिमुखो हुत्वा ‘‘अपावुसो अम्हाकं सत्थारं जानासी’’ति आह। किं पन सत्थु परिनिब्बानं जानन्तो पुच्छि अजानन्तोति?</description>
    </item>
    
    <item>
      <title>१२. सत्तसतिकक्खन्धकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/12_sattasatikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/12_sattasatikakkhandhakam/</guid>
      <description>१२. सत्तसतिकक्खन्धकम्
दसवत्थुकथावण्णना ४४६. सत्तसतिकक्खन्धके निक्खित्तमणिसुवण्णाति रूपियसिक्खापदेनेव पटिक्खित्तमणिसुवण्णा। तत्थ मणिग्गहणेन सब्बं दुक्कटवत्थु, सुवण्णग्गहणेन सब्बं पाचित्तियवत्थु गहितं होति। भिक्खग्गेनाति भिक्खुगणनाय।
४४७. उपक्किलेसाति विरोचितुं अदत्वा उपक्किलिट्ठभावकरणेन उपक्किलेसा। महिकाति हिमम्। धूमो च रजो च धूमरजो। एत्थ पुरिमा तयो असम्पत्तउपक्किलेसा, राहु पन सम्पत्तउपक्किलेसवसेन कथितोति वेदितब्बो। समणब्राह्मणा न तपन्ति न भासन्ति न विरोचन्तीति गुणपतापेन न तपन्ति गुणोभासेन न भासन्ति गुणविरोचनेन न विरोचन्ति। सुरामेरयपाना अप्पटिविरताति पञ्चविधाय सुराय चतुब्बिधस्स च मेरयस्स पानतो अविरता।
अविज्जानिवुटाति अविज्जाय निवारिता पिहिता। पियरूपाभिनन्दिनोति पियरूपं सातरूपं अभिनन्दमाना तुस्समाना। सादियन्तीति गण्हन्ति। अविद्दसूति अन्धबाला। सरजाति सकिलेसरजा। मगाति मिगसदिसा। तस्मिं तस्मिं विसये भवे वा नेतीति नेत्ति, तण्हायेतं अधिवचनम्। ताय सह वत्तन्तीति सनेत्तिका।</description>
    </item>
    
    <item>
      <title>१९ चूळवग्ग-टीका</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/19_chULavagga-TIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/19_chULavagga-TIkA/</guid>
      <description>चूळवग्ग-टीका</description>
    </item>
    
    <item>
      <title>३२ परिवार-टीका</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/32_parivAra-TIkA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/32_parivAra-TIkA/</guid>
      <description>परिवार-टीका</description>
    </item>
    
    <item>
      <title>३३ सोळसमहावारो</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/33_soLasamahAvAro/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/33_soLasamahAvAro/</guid>
      <description>सोळसमहावारो
पञ्ञत्तिवारवण्णना विसुद्धपरिवारस्साति सब्बसो परिसुद्धखीणासवपरिवारस्स। धम्मक्खन्धसरीरस्साति सीलसमाधिपञ्ञाविमुत्तिविमुत्तिञाणदस्सनसङ्खातधम्मक्खन्धसरीरस्स सासनेति सम्बन्धो। तस्साति ‘‘परिवारो’’ति यो सङ्गहं आरुळ्हो, तस्स। पुब्बागतं नयन्ति पुब्बे आगतं विनिच्छयम्।
१. पकतत्थपटिनिद्देसो त-सद्दोति तस्स ‘‘भगवता’’तिआदीहि पदेहि समानाधिकरणभावेन वुत्तत्थस्स याय विनयपञ्ञत्तिया भगवा पकतो अधिकतो सुपाकटो च, तं विनयपञ्ञत्तिं सद्धिं याचनाय अत्थभावेन दस्सेन्तो ‘‘यो सो…पे॰… विनयपञ्ञत्तिं पञ्ञपेसी’’ति आह। तत्थ विनयपञ्ञत्तिन्ति विनयभूतं पञ्ञत्तिम्।
‘‘जानता पस्सता’’ति इमेसं पदानं विनयस्स अधिकतत्ता तत्थ वुत्तनयेन ताव अत्थं योजेत्वा इदानि सुत्तन्तनयेन दस्सेन्तो सतिपि ञाणदस्सन-सद्दानं पञ्ञावेवचनभावे तेन तेन विसेसेन तेसं विसयविसेसपवत्तिदस्सनत्थं विज्जत्तयवसेन अभिञ्ञानावरणञाणवसेन सब्बञ्ञुतञ्ञाणमंसचक्खुवसेन पटिवेधदेसनाञाणवसेन च अत्थं योजेत्वा दस्सेन्तो ‘‘अपिचा’’तिआदिमाह। तत्थ पुब्बेनिवासादीहीति पुब्बेनिवासासवक्खयञाणेहि। पटिवेधपञ्ञायाति अरियमग्गपञ्ञाय। देसनापञ्ञाय पस्सताति देसेतब्बधम्मानं देसेतब्बप्पकारं बोधनेय्यपुग्गलानञ्च आसयानुसयचरिताधिमुत्तिआदिभेदं धम्मं देसनापञ्ञाय याथावतो पस्सता। अरहताति अरीनं, अरानञ्च हतत्ता, पच्चयादीनञ्च अरहत्ता अरहता। सम्मासम्बुद्धेनाति सम्मा सामञ्च सच्चानं बुद्धत्ता सम्मासम्बुद्धेन। अथ वा अन्तरायिकधम्मे जानता, निय्यानिकधम्मे पस्सता, किलेसारीनं हतत्ता अरहता, सम्मा सामं सब्बधम्मानं बुद्धत्ता सम्मासम्बुद्धेनाति एवं चतुवेसारज्जवसेनपेत्थ योजना वेदितब्बा।</description>
    </item>
    
    <item>
      <title>३४ समुट्ठानसीसवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/34_samuTThAnasIsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/34_samuTThAnasIsavaNNanA/</guid>
      <description>समुट्ठानसीसवण्णना
२५७. समुट्ठानकथाय पन करुणासीतलभावेन चन्दसदिसत्ता ‘‘बुद्धचन्दे’’ति वुत्तं, किलेसतिमिरपहानतो ‘‘बुद्धादिच्चे’’ति वुत्तम्। पिटके तीणि देसयीति यस्मा ते देसयन्ति, तस्मा अङ्गिरसोपि पिटकानि तीणि देसयि। तानि कतमानीति आह ‘‘सुत्तन्त’’न्तिआदि। महागुणन्ति महानिसंसम्। एवं नीयति सद्धम्मो, विनयो यदि तिट्ठतीति यदि विनयपरियत्ति अनन्तरहिता तिट्ठति पवत्तति, एवं सति पटिपत्तिपटिवेधसद्धम्मो नीयति पवत्तति। विनयपरियत्ति पन कथं तिट्ठतीति आह ‘‘उभतोचा’’तिआदि। परिवारेन गन्थिता तिट्ठन्तीति योजेतब्बम्। तस्सेव परिवारस्साति तस्मिंयेव परिवारे।
नियतकतन्ति कतनियतं, नियमितन्ति अत्थो। अञ्ञेहि सद्धिन्ति सेससिक्खापदेहि सद्धिम्। असम्भिन्नसमुट्ठानानीति असङ्करसमुट्ठानानि।
तस्मा सिक्खेति यस्मा विनये सति सद्धम्मो तिट्ठति, विनयो च परिवारेन गन्थितो तिट्ठति, परिवारे च समुट्ठानादीनि दिस्सन्ति, तस्मा सिक्खेय्य परिवारं, उग्गण्हेय्याति अत्थो।</description>
    </item>
    
    <item>
      <title>३५ अन्तरपेय्यालम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/35_antarapeyyAlam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/35_antarapeyyAlam/</guid>
      <description>अन्तरपेय्यालम्
कतिपुच्छावारवण्णना २७१. वेरं मणतीति रागादिवेरं मणति विनासेति। एतायाति विरतिया। निय्यानन्ति मग्गम्। कायपागब्बियन्ति कायपागब्बियवसेन पवत्तं कायदुच्चरितम्।
२७४. सारणीयाति सरितब्बयुत्ता अनुस्सरणारहा अद्धाने अतिक्कन्तेपि न सम्मुस्सितब्बा। मिज्जति सिनिय्हति एतायाति मेत्ता, मित्तभावो। मेत्ता एतस्स अत्थीति मेत्तं कायकम्मं, तं पन यस्मा मेत्तासहगतचित्तसमुट्ठानं, तस्मा वुत्तं ‘‘मेत्तचित्तेन कतं कायकम्म’’न्ति। आवीति पकासम्। पकासभावो चेत्थ यं उद्दिस्स तं कायकम्मं करीयति, तस्स सम्मुखभावतोति आह ‘‘सम्मुखा’’ति। रहोति अपकासम्। अपकासता च यं उद्दिस्स तं कम्मं करीयति, तस्स अपच्चक्खभावतोति आह ‘‘परम्मुखा’’ति। उभयेहीति नवकेहि थेरेहि च। पियं पियायितब्बं करोतीति पियकरणो। गरुं गरुट्ठानियं करोतीति गरुकरणो। सङ्गहायाति सङ्गहवत्थुविसेसभावतो सब्रह्मचारीनं सङ्गहणत्थाय। अविवादायाति सङ्गहवत्थुभावतो एव न विवादाय। सति च अविवादहेतुभूतसङ्गहकत्ते तेसं वसेन सब्रह्मचारीनं समग्गभावो भेदाभावो सिद्धोयेवाति आह ‘‘समग्गभावाया’’तिआदि।</description>
    </item>
    
    <item>
      <title>३६ एकुत्तरिकनयो</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/36_ekuttarikanayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/36_ekuttarikanayo/</guid>
      <description>एकुत्तरिकनयो
एककवारवण्णना ३२१. मूलविसुद्धिया अन्तरापत्तीति अन्तरापत्तिं आपज्जित्वा मूलायपटिकस्सनं कत्वा ठितेन आपन्ना। ‘‘अग्घविसुद्धिया अन्तरापत्तीति सम्बहुला आपत्तियो आपज्जित्वा तासु सब्बचिरपटिच्छन्नवसेन अग्घसमोधानं गहेत्वा वसन्तेन आपन्नापत्ती’’ति गण्ठिपदेसु वुत्तम्। सउस्साहेनेव चित्तेनाति ‘‘पुनपि आपज्जिस्सामी’’ति सउस्साहेनेव चित्तेन। भिक्खुनीनं अट्ठवत्थुकाय वसेन चेतं वुत्तम्। तेनेवाह ‘‘अट्ठमे वत्थुस्मिं भिक्खुनिया पाराजिकमेव होती’’ति। ‘‘धम्मिकस्स पटिस्सवस्स असच्चापने’’ति वुत्तत्ता अधम्मिकपटिस्सवस्स विसंवादे दुक्कटं न होति। ‘‘तुम्हे विब्भमथा’’ति हि वुत्ते सुद्धचित्तो ‘‘साधू’’ति पटिस्सुणित्वा सचे न विब्भमति, अनापत्ति। एवं सब्बत्थ। पञ्चदससु धम्मेसूति ‘‘कालेन वक्खामि, नो अकालेना’’तिआदिना वुत्तपञ्चदसधम्मेसु। आपत्तिं आपज्जितुं भब्बताय भब्बापत्तिका।</description>
    </item>
    
    <item>
      <title>३७ उपोसथादिपुच्छाविस्सज्जनावण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/37_uposathAdipuchChAvissajjanAvaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/37_uposathAdipuchChAvissajjanAvaNNanA/</guid>
      <description>उपोसथादिपुच्छाविस्सज्जनावण्णना
३३२. ‘‘सङ्घं, भन्ते, पवारेमीतिआदि पवारणाकथा नामा’’ति गण्ठिपदेसु वुत्तम्।
अत्थवसपकरणवण्णना ३३४. पठमपाराजिकवण्णनायमेव वुत्तन्ति ‘‘सङ्घसुट्ठुताया’’तिआदीनं अत्थवण्णनं सन्धाय वुत्तम्। दसक्खत्तुं योजनाय पदसतं वुत्तन्ति एकमूलकनये दसक्खत्तुं योजनाय कताय सङ्खलिकनये वुत्तपदेहि सद्धिं पदसतं वुत्तन्ति एवमत्थो गहेतब्बो। अञ्ञथा एकमूलके एव नये न सक्का पदसतं लद्धुम्। एकमूलकनयेहि पुरिमपच्छिमपदानि एकतो कत्वा एकेकस्मिं वारे नव नव पदानि वुत्तानीति दसक्खत्तुं योजनाय नवुति पदानियेव लब्भन्ति। तस्मा तानि नवुति पदानि सङ्खलिकनये बद्धचक्कवसेन योजिते दस पदानि लब्भन्तीति तेहि सद्धिं पदसतन्ति सक्का वत्तुम्। इतो अञ्ञथा पन उभोसुपि नयेसु विसुं विसुं अत्थसतं धम्मसतञ्च यथा लब्भति, तथा पठमपाराजिकसंवण्णनायमेव अम्हेहि दस्सितं, तं तत्थ वुत्तनयेनेव गहेतब्बम्। पुरिमपच्छिमपदानि एकत्तेन गहेत्वा ‘‘पदसत’’न्ति वुत्तत्ता ‘‘तत्थ पच्छिमस्स पच्छिमस्स पदस्स वसेन अत्थसतं, पुरिमस्स पुरिमस्स वसेन धम्मसत’’न्ति वुत्तम्। तस्मिं पदसते ‘‘सङ्घसुट्ठू’’तिआदिना वुत्तपुरिमपदानं वसेन धम्मसतं, ‘‘सङ्घफासू’’तिआदिना वुत्तपच्छिमपदानं वसेन अत्थसतन्ति अधिप्पायो।</description>
    </item>
    
    <item>
      <title>३८ पठमगाथासङ्गणिकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/38_paThamagAthAsangaNikam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/38_paThamagAthAsangaNikam/</guid>
      <description>पठमगाथासङ्गणिकम्
सत्तनगरेसु पञ्ञत्तसिक्खापदवण्णना ३३५. अड्ढुड्ढसतानीति तीणि सतानि पञ्ञासञ्च सिक्खापदानि। विग्गहन्ति मनुस्सविग्गहम्। अतिरेकन्ति दसाहपरमं अतिरेकचीवरम्। काळकन्ति ‘‘सुद्धकाळकान’’न्ति वुत्तकाळकम्। भूतन्ति भूतारोचनम्। परम्परभत्तन्ति परम्परभोजनम्। भिक्खुनीसु च अक्कोसोति ‘‘या पन भिक्खुनी भिक्खुं अक्कोसेय्य वा परिभासेय्य वा’’ति (पाचि॰ १०२९) वुत्तसिक्खापदम्। अन्तरवासकन्ति अञ्ञातिकाय भिक्खुनिया चीवरपटिग्गण्हनम्। रूपियन्ति रूपियसंवोहारम्। सुत्तन्ति ‘‘सामं सुत्तं विञ्ञापेत्वा तन्तवायेही’’ति (पारा॰ ६३७) वुत्तसिक्खापदम्। उज्झापनकेति उज्झापनके खिय्यनके पाचित्तियम्। पाचितपिण्डन्ति भिक्खुनीपरिपाचितम्। चीवरं दत्वाति ‘‘समग्गेन सङ्घेन चीवरं दत्वा’’ति (पाचि॰ ४८५) वुत्तसिक्खापदम्। वोसासन्तीति ‘‘भिक्खू पनेव कुलेसु निमन्तिता भुञ्जन्ति, तत्र चेसा भिक्खुनी’’ति (पाचि॰ ५५८) वुत्तपाटिदेसनीयम्। गिरग्गन्ति ‘‘या पन भिक्खुनी नच्चं वा गीतं वा’’ति (पाचि॰ ८३४) वुत्तसिक्खापदम्। चरियाति ‘‘अन्तोवस्सं चारिकं चरेय्या’’ति (पाचि॰ ९७०) च, ‘‘वस्संवुत्था चारिकं न पक्कमेय्या’’ति (पाचि॰ ९७४) च वुत्तसिक्खापदद्वयम्। छन्ददानेनाति पारिवासिकेन छन्ददानेन।</description>
    </item>
    
    <item>
      <title>३९ अधिकरणभेदवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/39_adhikaraNabhedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/39_adhikaraNabhedavaNNanA/</guid>
      <description>अधिकरणभेदवण्णना
३४०. यस्मा अधिकरणं उक्कोटेन्तो समथप्पत्तमेव उक्कोटेति, तस्मा ‘‘विवादाधिकरणं उक्कोटेन्तो कति समथे उक्कोटेती’’तिआदि वुत्तम्।
३४१. पाळिमुत्तकविनिच्छयेनेवाति विनयलक्खणं विना केवलं धम्मदेसनामत्तवसेनेवाति अत्थो। येनापि विनिच्छयेनाति पाळिमुत्तकविनिच्छयमेव सन्धाय वुत्तम्। खन्धकतो च परिवारतो च सुत्तेनाति खन्धकपरिवारतो आनीतसुत्तेन। निज्झापेन्तीति पञ्ञापेन्ति।
३४२. किच्चं निस्साय उप्पज्जनककिच्चानन्ति पुब्बे कतउक्खेपनीयादिकिच्चं निस्साय उप्पज्जनककिच्चानम्। कीदिसानं? यावततियसमनुभासनादीनम्।
३४३. तं हीति तं विवादाधिकरणम्।
३४४. अधिकरणेसु येन अधिकरणेन सम्मन्ति, तं दस्सेतुं वुत्तन्ति यदा अधिकरणेहि सम्मन्ति, तदा किच्चाधिकरणेनेव सम्मन्ति, न अञ्ञेहि अधिकरणेहीति दस्सनत्थं वुत्तन्ति अधिप्पायो।</description>
    </item>
    
    <item>
      <title>४० दुतियगाथासङ्गणिकवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/40_dutiyagAthAsangaNikavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/40_dutiyagAthAsangaNikavaNNanA/</guid>
      <description>दुतियगाथासङ्गणिकवण्णना
३५९. मन्तग्गहणन्ति अञ्ञमञ्ञं संसन्दनम्। अनु अनु सन्धानं अनुसन्धितन्ति भावसाधनो अनुसन्धितसद्दोति आह ‘‘अनुसन्धितन्ति कथानुसन्धी’’ति।</description>
    </item>
    
    <item>
      <title>४१ सङ्गामद्वयवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/41_sangAmadvayavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/41_sangAmadvayavaNNanA/</guid>
      <description>सङ्गामद्वयवण्णना
३६५. ठाननिसज्जवत्तादिनिस्सिताति ‘‘एवं ठातब्बं, एवं निसीदितब्ब’’न्ति एवमादिका। सञ्ञाजननत्थन्ति चुदितकचोदकानं सञ्ञुप्पादनत्थम्। अनुयोगवत्तं कथापेत्वाति ‘‘किं अनुयोगवत्तं जानासी’’ति पुच्छित्वा तेनेव कथापेत्वा।
३७५. नीलादिवण्णावण्णवसेनाति नीलादिवण्णवसेन आरोग्यत्थादिअवण्णवसेन च।</description>
    </item>
    
    <item>
      <title>४२ कथिनभेदवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/42_kathinabhedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/42_kathinabhedavaNNanA/</guid>
      <description>कथिनभेदवण्णना
४०४. पुरेजातपच्चये पनेस उद्दिट्ठधम्मेसु एकधम्मम्पि न लभतीति एस उदकाहरणादिपयोगो अत्तनो पुरेजातपच्चयभावे पुब्बकरणवसेन उद्दिट्ठेसु धोवनादिधम्मेसु एकधम्मम्पि न लभति अत्तनो पुरेजातस्स पुब्बकरणसङ्गहितस्स धम्मस्स नत्थिताय।
४१२. रूपादीसु धम्मेसूति वण्णगन्धादीसु सुद्धट्ठकधम्मेसु।
४१६. पुरिमा द्वेति इमस्मिं अधिकारे पठमं वुत्ता अन्तरुब्भारसहुब्भारा, न पक्कमनन्तिकादयो द्वे उद्धारा।</description>
    </item>
    
    <item>
      <title>४३ उपालिपञ्चकवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/43_upAlipanchakavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/43_upAlipanchakavaNNanA/</guid>
      <description>उपालिपञ्चकवण्णना
४२०-४२१. ओमद्दकारकोति ओमद्दित्वा अभिभवित्वा कारको। उपत्थम्भो न दातब्बोति सामग्गिविनासाय अनुबलं न दातब्बम्। दिट्ठाविकम्मम्पि कत्वाति ‘‘न मेतं खमती’’ति दिट्ठिं आवि कत्वापि।
वोहारवग्गवण्णना ४२४. कायप्पयोगेन आपज्जितब्बा कायप्पयोगा। वचीपयोगेन आपज्जितब्बा वचीपयोगा। नवसु ठानेसूति ओसारणादीसु नवसु ठानेसु। द्वीसु ठानेसूति ञत्तिदुतियञत्तिचतुत्थकम्मेसु। तस्माति यस्मा महाअट्ठकथायं वुत्तनयेन उभतोविभङ्गा असङ्गहिता, तस्मा। यं कुरुन्दियं वुत्तं, तं गहेतब्बन्ति सम्बन्धो।
दिट्ठाविकम्मवग्गवण्णना ४२५. ‘‘चतूहि पञ्चही’’ति वचनतो द्वीहि वा तीहि वा एकतो देसेतुं वट्टति, ततो परं न वट्टति। माळकसीमायाति खण्डसीमाय। अविप्पवाससीमायाति महासीमाय।</description>
    </item>
    
    <item>
      <title>४४ समुट्ठानवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/44_samuTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/44_samuTThAnavaNNanA/</guid>
      <description>समुट्ठानवण्णना
४७०. पुब्बे वुत्तमेवाति सहसेय्यादिपण्णत्तिवज्जम्। इतरन्ति सचित्तकम्। भिंसापनादीनि कत्वाति भिंसापनादिना आपत्तिं आपज्जित्वाति अधिप्पायो।</description>
    </item>
    
    <item>
      <title>४५ अपरदुतियगाथासङ्गणिकम्</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/45_aparadutiyagAthAsangaNikam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/45_aparadutiyagAthAsangaNikam/</guid>
      <description>अपरदुतियगाथासङ्गणिकम्
कायिकादिआपत्तिवण्णना ४७४. विनये गरुका विनयगरुका। किञ्चापि इदं द्वीसु गाथासु आगतं, अञ्ञेहि पन मिस्सेत्वा वुत्तभावतो नानाकरणं पच्चेतब्बम्।
देसनागामिनियादिवण्णना ४७५. द्वे संवासकभूमियोति एत्थ भूमीति अवत्था। अङ्गहीनता कारणवेकल्लवसेनपि वेदितब्बाति आह ‘‘अपिचेत्था’’तिआदि। एस नयोति ‘‘अपिचेत्था’’तिआदिना वुत्तनयो। वनप्पतिं छिन्दन्तस्स पाराजिकन्ति अदिन्नादाने वनप्पतिकथाय आगतं परसन्तकं सन्धाय वुत्तम्। विस्सट्ठिछड्डनेति सुक्कविस्सट्ठिया मोचने। दुक्कटा कताति दुक्कटं वुत्तम्। पठमसिक्खापदम्हियेवाति भिक्खुनोवादकवग्गस्स पठमसिक्खापदेयेव। आमकधञ्ञं विञ्ञापेत्वा भुञ्जन्तिया पुब्बपयोगे दुक्कटं, अज्झोहारे पाचित्तियम्।
पाचित्तियवण्णना ४७६. अब्भुण्हसीलोति अभिनवसीलो।
४७८. असुत्तकन्ति सुत्तविरहितं, सुत्ततो अपनीतं नत्थीति अत्थो।</description>
    </item>
    
    <item>
      <title>४६ सेदमोचनगाथा</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/46_sedamochanagAthA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/46_sedamochanagAthA/</guid>
      <description>सेदमोचनगाथा
अविप्पवासादिपञ्हवण्णना ४७९. सेदमोचनगाथासु तहिन्ति तस्मिं पुग्गले। ‘‘अकप्पियसम्भोगो नाम मेथुनधम्मादी’’ति गण्ठिपदेसु वुत्तम्। एसा पञ्हा कुसलेहि चिन्तिताति लिङ्गविपल्लासवसेनेतं वुत्तं, एसो पञ्हो कुसलेहि चिन्तितोति अत्थो।
दसाति अवन्दिये दस। एकादसाति पण्डकादयो एकादस। उब्भक्खके न वदामीति इमिना मुखे मेथुनधम्माभावं दीपेति। अधोनाभिं विवज्जियाति इमिना वच्चमग्गपस्सावमग्गेसु।
गामन्तरपरियापन्नं नदीपारं ओक्कन्तभिक्खुनिं सन्धायाति एत्थ नदी भिक्खुनिया गामपरियापन्ना, परतीरं गामन्तरपरियापन्नम्। तत्थ परतीरे पठमलेड्डुपातप्पमाणो गामूपचारो नदीपरियन्तेन परिच्छिन्नो, तस्मा परतीरे रतनमत्तम्पि अरञ्ञं नत्थि, परतीरञ्च तिणादीहि पटिच्छन्नत्ता दस्सनूपचारविरहितं करोति। तत्थ अत्तनो गामे आपत्ति नत्थि, परतीरे पन पठमलेड्डुपातसङ्खाते गामूपचारेयेव पादं ठपेति। अन्तरे अभिधम्मे वुत्तनयेन अरञ्ञभूतं सकगामं अतिक्कमति नाम, तस्मा गणम्हा ओहीयना नाम होतीति वेदितब्बम्।</description>
    </item>
    
    <item>
      <title>४७ पञ्चवग्गो</title>
      <link>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/47_panchavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/03_sAratthadIpanI-TIkA-3/47_panchavaggo/</guid>
      <description>पञ्चवग्गो
कम्मवग्गवण्णना ४८३. कम्मवग्गे उम्मत्तकस्स भिक्खुनो उम्मत्तकसम्मुति उम्मत्तके याचित्वा गते असम्मुखापि दातुं वट्टति, तत्थ निसिन्नेपि न कुप्पति नियमाभावतो। असम्मुखा कते पन दोसाभावं दस्सेतुं ‘‘असम्मुखाकतं सुकतं होती’’ति वुत्तम्। दूतेन उपसम्पदा पन सम्मुखा कातुं न सक्का कम्मवाचानानत्तसम्भवतो। पत्तनिक्कुज्जनादयो हत्थपासतो अपनीतमत्तेपि कातुं वट्टन्ति। सङ्घसम्मुखतातिआदीसु यावतिका भिक्खू कम्मप्पत्ता, ते आगता होन्ति, छन्दारहानं छन्दो आहटो होति, सम्मुखीभूता न पटिक्कोसन्ति, अयं सङ्घसम्मुखता। येन धम्मेन येन विनयेन येन सत्थुसासनेन सङ्घो कम्मं करोति, अयं धम्मसम्मुखता। तत्थ धम्मोति भूतं वत्थु। विनयोति चोदना चेव सारणा च। सत्थुसासनं नाम ञत्तिसम्पदा चेव अनुस्सावनसम्पदा च। यस्स सङ्घो कम्मं करोति, तस्स सम्मुखभावो पुग्गलसम्मुखता। कत्तिकमासस्स पवारणमासत्ता ‘‘ठपेत्वा कत्तिकमास’’न्ति वुत्तम्। पच्चुक्कड्ढित्वा ठपितदिवसो चाति काळपक्खे चातुद्दसिं वा पन्नरसिं वा सन्धाय वुत्तम्। द्वे च पुण्णमासियोति पठमपच्छिमवस्सूपगतानं वसेन वुत्तम्।</description>
    </item>
    
  </channel>
</rss>