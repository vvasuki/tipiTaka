<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ कङ्खावितरणीपुराण-टीका on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/</link>
    <description>Recent content in &#43;०९ कङ्खावितरणीपुराण-टीका on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/index.xml" rel="self" type="application/rss+xml" />
    
    
    <item>
      <title>०० गन्थारम्भकथा</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/00_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/00_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
कङ्खावितरणीपुराण-टीका
गन्थारम्भकथा
बुद्धं धम्मञ्च सङ्घन्ति-आदिना या पकासिता।
भदन्तबुद्धघोसेन, मातिकाट्ठकथा सुभा।
तस्सा हि लीनपदं वि-कासनकोयमारम्भो॥
गन्थारम्भकथावण्णना विप्पसन्नेनाति विविधप्पसन्नेन। कथं? ‘‘इतिपि सो…पे॰… बुद्धो भगवा, स्वाक्खातो…पे॰… विञ्ञूहि, सुप्पटिपन्नो…पे॰… लोकस्सा’’ति (अ॰ नि॰ ५.१०) एवमादिना। ‘‘चेतसा’’ति वुत्तत्ता तीसु वन्दनासु चेतोवन्दना अधिप्पेता। तन्निन्नतादिवसेन कायादीहि पणामकरणं वन्दना, गुणवसेन मनसापि तथाव करणं मानं, पच्चयप्पटिपत्तियादीहि पूजाकरणं पूजा, पच्चयादीनं अभिसङ्खरणं सक्कच्च करणं सक्कारो, तेसम्। भाजनन्ति आधारो, अधिकरणं वा।
थेरा महाकस्सपादयो, तेसं वंसोति थेरवंसो, आगमाधिगमसम्पदाय तस्स वंसस्स पदीपभूताति थेरवंसप्पदीपा, तेसं थेरवंसप्पदीपानम्। असंहीरत्ता थिरानम्। विनयक्कमेति विनयपिटके, आरम्भानुरूपवचनमेतम्। सुत्ताभिधम्मेसुपि ते थिरा एव। ‘‘बुद्धं धम्मञ्च सङ्घञ्च पुब्बाचरियसीहानञ्चा’’ति अवत्वा कस्मा विसुं वुत्तन्ति चे?</description>
    </item>
    
    <item>
      <title>०१ पाराजिककण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/01_pArAjikakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/01_pArAjikakaNDam/</guid>
      <description>पाराजिककण्डम्
१. पठमपाराजिकवण्णना इध पन ठत्वा सिक्खापदानं कमभेदो पकासेतब्बो। कथं – सब्बसिक्खापदानं यथासम्भवं देसनाक्कमो, पहानक्कमो, पटिपत्तिक्कमो, उप्पत्तिक्कमोति चतुब्बिधो कमो लब्भति। तत्थ भगवता राजगहे भिक्खूनं पातिमोक्खुद्देसं अनुजानन्तेन पातिमोक्खुद्देसस्स यो देसनाक्कमो अनुञ्ञातो, तं देसनाक्कमं अनुक्कमन्तोव महाकस्सपो पठमं पाराजिकुद्देसं पुच्छि, तदनन्तरं सङ्घादिसेसुद्देसं, तदनन्तरं अनियतुद्देसं, तदनन्तरं वित्थारुद्देसम्। तदनन्तरं भिक्खुनिविभङ्गञ्च तेनेव अनुक्कमेन पुच्छि। ततो परं तयो आपत्तिक्खन्धे सङ्गहेतुं विना गणनपरिच्छेदेन सेखियधम्मे पुच्छि। आपत्तिक्खन्धे सभागतो पट्ठाय पुच्छन्तो वीसतिखन्धके पुच्छि। निदानुद्देसन्तोगधानं वा सरूपेन अनुद्दिट्ठानं पुच्छनत्थं खन्धके पुच्छि। एतेन खन्धके पञ्ञत्ता थुल्लच्चयापि सङ्गहिता होन्ति। पुच्छितानुक्कमेनेव आयस्मा उपालित्थेरो ब्याकासि। अयमेत्थ देसनाक्कमो। उभतोविभङ्गखन्धकतो पन उच्चिनित्वा तदा परिवारो विसुं पाळि कतो, इममेव वचनं सन्धाय अट्ठकथायं वुत्तं ‘‘एतेनेव उपायेन खन्धकं परिवारेपि आरोपयिंसू’’तिआदि (पारा॰ अट्ठ॰ १.</description>
    </item>
    
    <item>
      <title>०२ सङ्घादिसेसकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/02_sanghAdisesakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/02_sanghAdisesakaNDam/</guid>
      <description>सङ्घादिसेसकण्डम्
१. सुक्कविस्सट्ठिसिक्खापदवण्णना अञ्ञत्र सुपिनन्ताति स्वायं दुब्बलवत्थुकत्ता चेतनाय पटिसन्धिं आकड्ढितुं असमत्था, सुपिने उपट्ठितं निमित्तञ्हि दुब्बलम्। पवत्ते पन अञ्ञेहि कुसलाकुसलेहि उपत्थम्भिता विपाकं देति। किञ्चापि विपाकं देति, अथ खो अविसये उप्पन्नत्ता अब्बोहारिकाव सुपिनन्तचेतनाति लिखितम्। यं पनेत्थ ‘‘सुपिने उपट्ठितं निमित्तञ्हि दुब्बल’’न्ति वुत्तं, तं अनेकन्तं, न च आरम्मणदुब्बलताय चित्तप्पवत्ति दुब्बला अतीतानागतारम्मणाय, पञ्ञत्तारम्मणाय वा अदुब्बलत्ता। तस्मा दुब्बलवत्थुकत्ताति दुब्बलहदयवत्थुकत्ताति नो तक्कोति (वजिर॰ टी॰ पाराजिक २३६-२३७) आचरियो। अवत्थुकताय दुब्बलभावो युज्जतीति चे? न, अवत्थुकाय भावनापभवाय अतिरेकबलवसम्भवतो। भावनाबलसमप्पितञ्हि चित्तं अरूपम्पि समानं अतिभारम्पि करजकायं गहेत्वा एकचित्तक्खणेनेव ब्रह्मलोकम्पि पापेत्वा ठपेति, तप्पटिभागं अनप्पितम्पि कामावचरचित्तं करजकायं आकासे लङ्घनसमत्थं करोति। किं पनेत्थ तं अनुमानकरणं?</description>
    </item>
    
    <item>
      <title>०३ अनियतकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/03_aniyatakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/03_aniyatakaNDam/</guid>
      <description>अनियतकण्डम्
१. पठमानियतसिक्खापदवण्णना अनियते आदितोव इदं पकिण्णकम्। सेय्यथिदं – इदं अनियतकण्डं निप्पयोजनं तत्थ अपुब्बाभावतोति चे? न, गरुकलहुकभेदभिन्नापत्तिरोपनारोपनक्कमलक्खणदीपनप्पयोजनतो। एत्थ हि ‘‘सा चे एवं वदेय्य ‘अय्यो मया…पे॰… सो च तं पटिजानाति, आपत्तिया कारेतब्बो’’’तिआदिना (पारा॰ ४४६) आपत्तिया गरुकाय, लहुकाय च आरोपनक्कमलक्खणं, ‘‘न कारेतब्बो’’ति इमिना अनारोपनक्कमलक्खणञ्च दस्सितम्। लक्खणदीपनतो आदिम्हि, अन्ते वा उद्दिसितब्बन्ति चे? न, असम्भवतो। कथं न ताव आदिम्हि सम्भवति, येसमिदं लक्खणं, तेसं सिक्खापदानं अदस्सितत्ता। न अन्ते गरुकमिस्सकत्ता। तस्मा गरुकलहुकानं मज्झे एव उद्दिसितब्बतं अरहति उभयमिस्सकत्ता। या तत्थ पाचित्तियसङ्खाता लहुकापत्ति दस्सिता, सापि गरुकाति कथिता। तेनेवाह ‘‘मेथुनधम्मसन्निस्सितकिलेससङ्खातेन रहस्सादेना’’तिआदि। तस्मा गरुकानं एव अनन्तरं उद्दिट्ठन्तिपि एके। एवं सति पठमानियतमेवालं तावता लक्खणदीपनसिद्धितो, किं दुतियेनाति चे?</description>
    </item>
    
    <item>
      <title>०४ निस्सग्गियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/04_nissaggiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/04_nissaggiyakaNDam/</guid>
      <description>निस्सग्गियकण्डम्
१. चीवरवग्गो
१. कथिनसिक्खापदवण्णना निस्सग्गियकण्डे तिण्णं कथिनसिक्खापदानं, वस्सिकसाटिकअच्चेकचीवरसासङ्कसिक्खापदानञ्च एकदेसनाय तथाकिण्णापत्तिक्खन्धाव वेदितब्बा –
कथिनं यस्स चत्तारो, सहजा समयद्वयम्।
छन्नं सिक्खापदानञ्च, एकदेसविनिच्छयो॥
तत्थ कथिनन्ति ‘‘सङ्घस्स अनुमोदनाय, गणस्स अनुमोदनाय, पुग्गलस्स अत्थारा सङ्घस्स अत्थतं होति कथिन’’न्ति (परि॰ ४१४) वचनतो तेसंयेव अनुमोदनादिधम्मानं सङ्गहो कथिनं नाम। यथाह ‘‘कथिनं जानितब्बन्ति तेसञ्ञेव धम्मानं सङ्गहो समवायो नामं नामकम्म’’न्तिआदि (परि॰ ४१२)। तस्मा कथिनन्ति इदं बहूसु धम्मेसु नाममत्तं, न परमत्थतो एको धम्मो। को पनस्स अत्थारोति? तदेकदेसोव खीरस्स धारा विय। यथा चाह ‘‘अत्थारो एकेन धम्मेन सङ्गहितो वचीभेदेना’’ति। सहजा नाम अट्ठ मातिका, द्वे पलिबोधा, पञ्चानिसंसाति इमे पन्नरस धम्मा। समयद्वयं नाम कथिनत्थारसमयो, चीवरसमयो चाति। तत्थ कथिनत्थारसमयो वस्सानस्स पच्छिमो मासो। चीवरसमयो नाम अनत्थते कथिने अयं कत्तिकमासो, अत्थते चत्तारो हेमन्तिका चाति पञ्च मासा।</description>
    </item>
    
    <item>
      <title>०५ पाचित्तियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/05_pAchittiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/05_pAchittiyakaNDam/</guid>
      <description>पाचित्तियकण्डम्
४. भोजनवग्गो
२. गणभोजनसिक्खापदवण्णना देवदत्तो काले विञ्ञापेत्वा भुञ्जति, तप्पच्चया भगवता ‘‘गणभोजने पाचित्तिय’’न्ति (पाचि॰ २०९) सिक्खापदं पञ्ञत्तम्। पदभाजने पन ‘‘निमन्तिता भुञ्जन्ती’’ति (पाचि॰ २१८) निमन्तनमेव गहेत्वा विभत्तम्। अन्धकट्ठकथायं पन वत्थुवसेन विञ्ञत्तिया याचनम्पि वुत्तन्ति लिखितम्। कस्मा? परिवारे एव ‘‘गणभोजनं द्वीहाकारेहि पसवति विञ्ञत्तितो वा निमन्तनतो वा’’ति (परि॰ ३२२) वुत्तत्ता। तस्मा अट्ठुप्पत्तियंयेव पाकटत्ता पदभाजने न वुत्तन्ति वेदितब्बम्। ‘‘‘एकतो गण्हन्ती’ति च गहितभत्तापि अञ्ञे याव गण्हन्ति, ताव चे तिट्ठन्ति, एकतो गण्हन्ति एव नामा’’ति च, ‘‘यो कोचि पब्बजितोति सहधम्मिकेसु, तित्थियेसु वाति अत्थो’’ति च, ‘‘समयाभावोति सत्तन्नं अनापत्तिसमयानं अभावो’’ति च, ‘‘समयलद्धकेन सह चत्तारो होन्ती’’ति च, ‘‘समयलद्धको सयमेव मुच्चति, सेसानं गणपूरकत्ता आपत्तिकरो होती’’ति च लिखितम्।</description>
    </item>
    
    <item>
      <title>०६ पाटिदेसनीयकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/06_pATidesanIyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/06_pATidesanIyakaNDam/</guid>
      <description>पाटिदेसनीयकण्डम्
१. पठमपाटिदेसनीयसिक्खापदवण्णना यामकालिकादीसु आहारत्थाय एव दुक्कटम्। तम्पि आमिसेन असम्भिन्नरसे, सम्भिन्ने पन एकरसे पाटिदेसनीयमेव।
पठमपाटिदेसनीयसिक्खापदवण्णना निट्ठिता।
२. दुतियपाटिदेसनीयसिक्खापदवण्णना ‘‘समुट्ठानादीनि कथिनसदिसानि, इदं पन किरियाकिरिय’’न्ति पाठो।
दुतियपाटिदेसनीयसिक्खापदवण्णना निट्ठिता।
४. चतुत्थपाटिदेसनीयसिक्खापदवण्णना आरामे वा आरामूपचारे वा पटिग्गहेत्वा अज्झोहरन्तस्साति आरामे वा आरामूपचारे वा पटिग्गहेत्वा आरामे वा आरामूपचारे वा अज्झोहरन्तस्साति अत्थो।
बहारामे पटिग्गहितं अज्झारामे भुञ्जन्तस्स अनापत्ति। अङ्गेसु च ‘‘अज्झारामे वा आरामूपचारे वा पटिग्गहण’’न्ति गहेतब्बम्। अज्झारामे हि दस्सिते आरामूपचारं दस्सितमेवाति। ‘‘समुट्ठानादीनि कथिनसदिसानि, इदं पन किरियाकिरिय’’न्ति पाठो।
चतुत्थपाटिदेसनीयसिक्खापदवण्णना निट्ठिता।</description>
    </item>
    
    <item>
      <title>०७ सेखियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/07_sekhiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/07_sekhiyakaNDam/</guid>
      <description>सेखियकण्डम्
सेखियेसु सतिपि वीतिक्कमे अनादरियापेक्खस्सेव आपत्तीति दस्सनत्थं कारको न वुत्तो। अयञ्हि विनयधम्मता, यदिदं सापेक्खे कारकनिद्देसो, सो वुत्तनियमे विधि, भुम्मकरणञ्च। अट्ठङ्गुलाधिकम्पि ओतारेत्वा निवासेतुं वट्टति। ततो परं ओतारेन्तस्स दुक्कटन्ति महाअट्ठकथायं वुत्तम्। आरामे वाति बुद्धुपट्ठानादिकाले। पारुपितब्बन्ति उत्तरासङ्गकिच्चवसेन वुत्तम्।
ठत्वाति एत्थ गच्छन्तोपि परिस्सयाभावं ओलोकेतुं लभतियेवाति (वजिर॰ टी॰ पाचित्तिय ५८२) लिखितम्। यथा वासूपगतस्स अन्तरघरे कायं विवरित्वा निसीदितुं वट्टति, तथा तस्स सन्तिके गन्तुकामस्सपि कायबन्धनं अबन्धित्वा सङ्घाटिं अपारुपित्वा गामप्पवेसनमनारोचेत्वा यथाकामं गन्तुं वट्टति। तस्मा अद्धानमग्गगमनकाले एको भिक्खु गामप्पवेसनवत्तं पूरेत्वा गामं पविसित्वा एकं आवसथं पुरतोव ठितं पत्वा परिक्खारं ठपेत्वा वासूपगतो चे होति, इतरेहि तस्स सन्तिकं यथासुखं गन्तुं वट्टति। को पन वादो चतूहपञ्चाहं वासमधिट्ठाय वसितभिक्खूनं सन्तिकं गन्तुञ्च वासूपगतानं सन्तिकं गन्तुञ्च वट्टतीति। बुद्धपूजम्पि यथासुखं गन्तुं वट्टति। वुत्तम्पि चेतं अट्ठकथायं ‘‘अनापत्ति कारणं पटिच्च तहं तहं ओलोकेती’’ति। तत्थ कारणं नाम आमिसपूजाति वेदितब्बाति लिखितम्।</description>
    </item>
    
    <item>
      <title>०८ भिक्खुनीपातिमोक्खवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/08_bhikkhunIpAtimokkhavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/08_bhikkhunIpAtimokkhavaNNanA/</guid>
      <description>भिक्खुनीपातिमोक्खवण्णना</description>
    </item>
    
    <item>
      <title>०९ पाराजिककण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/09_pArAjikakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/09_pArAjikakaNDam/</guid>
      <description>पाराजिककण्डम्
अभिलापमत्तमेवाति एत्थ दहरवसेन ‘‘भन्ते’’ति च वुड्ढवसेन ‘‘आवुसो’’ति च तत्थ दुविधो अभिलापो, इध पन वुड्ढदहरानं ‘‘अय्या’’ति एकमेव।
कायसंसग्गे वुत्तनयेनाति एत्थ तब्बहुलनयेन किरियसमुट्ठानता वुत्ता। ‘‘कायसंसग्गं समापज्जेय्या’’ति अवत्वा पन ‘‘सादियेय्या’’ति वुत्तत्ता अकिरियतोपि समुट्ठातीति वेदितब्बम्। यथा चेत्थ, एवं हेट्ठा ‘‘मनुस्सित्थिया तयो मग्गे मेथुनं धम्मं पटिसेवन्तस्स आपत्ति पाराजिकस्सा’’तिआदिना (पारा॰ ५६) नयेन किरियसमुट्ठानतं वत्वा तदनन्तरं ‘‘भिक्खुपच्चत्थिका मनुस्सित्थिं भिक्खुस्स सन्तिकं आनेत्वा वच्चमग्गेन अङ्गजातं अभिनिसीदेन्ति, सो चे पवेसनं सादियती’’तिआदिना (पारा॰ ५८) नयेन अकिरियसमुट्ठानस्सपि वुत्तत्ता पठमपाराजिकायपि तब्बहुलनयेनेव किरियसमुट्ठानता वेदितब्बा। न हि पवेसनसादियनादिम्हि किरियसमुट्ठानता दिस्सति।</description>
    </item>
    
    <item>
      <title>१० सङ्घादिसेसकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/10_sanghAdisesakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/10_sanghAdisesakaNDam/</guid>
      <description>सङ्घादिसेसकण्डम्
१. उस्सयवादिकासिक्खापदवण्णना भिक्खुनीनं सङ्घादिसेसं पत्वा वुट्ठानविधयो सन्दस्सनत्थं ‘‘अयं भिक्खुनी…पे॰… आपन्ना’’ति पुग्गलनियमं कत्वा पाराजिकतो अधिप्पायन्ति ‘‘निस्सारणीयं सङ्घादिसेस’’न्ति आपत्तिनामग्गहणञ्च कतम्। ‘‘समुट्ठानादीनि पठमकथिनसदिसानि, इदं पन किरियमेवा’’ति पाठो।
उस्सयवादिकासिक्खापदवण्णना निट्ठिता।
२. चोरिवुट्ठापिकासिक्खापदवण्णना कत्थचि अगन्त्वा निसिन्नट्ठाने एव निसीदित्वा करोन्तिया वाचाचित्ततो, खण्डसीमादिगताय कायवाचाचित्ततो।
चोरिवुट्ठापिकासिक्खापदवण्णना निट्ठिता।
३. एकगामन्तरगमनसिक्खापदवण्णना ‘‘आभोगं विना’’ति वुत्तत्ता आभोगे सति अनापत्ति, इमस्मिं पन सिक्खापदे समन्तपासादिकायं उपचारातिक्कमे आपत्ति वुत्ता, इध ओक्कमे। द्वीसुपि वुत्तं अत्थतो एकमेव गामन्तरगमनसङ्घादिसेसं उपचारस्स सन्धाय वुत्तत्ता। गणम्हा ओहीयनस्स विरोधो। ‘‘अरञ्ञे’’ति इदं अत्थवसेन वुत्तं, गामन्तरेपि होति एव।</description>
    </item>
    
    <item>
      <title>११ निस्सग्गियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/11_nissaggiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/11_nissaggiyakaNDam/</guid>
      <description>निस्सग्गियकण्डम्
दुतिये इध भाजापिताय लद्धचीवरं निस्सग्गियं होति, तं विनयकम्मं कत्वापि अत्तना न लब्भति।
ततिये ‘‘समुट्ठानादीनि अदिन्नादानसदिसानि, इदं पन दुक्खवेदन’’न्ति पाठो।
चतुत्थे पठमं विञ्ञत्तं अलभित्वा अञ्ञं ततो ऊनतरम्पि लभेय्य, निस्सग्गियमेव अङ्गसम्पत्तितो।
निस्सग्गियवण्णना निट्ठिता।</description>
    </item>
    
    <item>
      <title>१२ पाचित्तियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/12_pAchittiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/12_pAchittiyakaNDam/</guid>
      <description>पाचित्तियकण्डम्
१. पठमवग्गवण्णना पठमे हरितपत्तवण्णो हरितको। चापलसुणं अमिञ्जको। अङ्कुरमत्तमेव हि तस्स होति। पलण्डुकादयो सभावेनेव वट्टन्ति। सूपसम्पाकादी विनापि अन्तमसो यागुभत्तेपि पक्खिपितुं वट्टतीति लिखितं, ‘‘भिक्खुनियापि गिलानाय पुरेभत्तमेव लसुणं कप्पति, न अगिलानाया’’ति अभयगिरीनं उग्गहोति।
दुतिये आबाधपच्चया भिक्खुनिसङ्घं आपुच्छित्वा संहरापेतुं वट्टति, भिक्खुस्स एत्थ च लसुणे च दुक्कटम्।
सत्तमे ‘‘समुट्ठानादीनि अद्धानमग्गसिक्खापदसदिसानी’’ति पाठो।
नवमे कुट्टो नाम घरकुट्टो। पाकारो नाम परिक्खेपपाकारो।
छड्डितखेत्तेति पुराणखेत्ते। सङ्घसन्तके भिक्खुस्स छड्डेतुं वट्टति सङ्घपरियापन्नत्ता। भिक्खुनीनम्पि सङ्घसन्तके भिक्खुसङ्घसन्तके वुत्तनयेनेव वट्टति। एवं सन्तेपि सारुप्पवसेन कातब्बन्ति लिखितम्।</description>
    </item>
    
    <item>
      <title>१३ पाराजिककण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/13_pArAjikakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/13_pArAjikakaNDam/</guid>
      <description>पाराजिककण्डम्
इदानि निदानुद्देसानन्तरं वुत्तस्स पाराजिकुद्देसस्स अत्थं संवण्णेतुं ‘‘इदानी’’तिआदि आरद्धम्। निदानानन्तरन्ति भावनपुंसकनिद्देसो, निदानं अनन्तरं कत्वाति वुत्तं होति। तत्थाति पाराजिककण्डे। पातिमोक्खेति भिक्खुपातिमोक्खे। चत्तारोति गणनपरिच्छेदो ऊनातिरेकभावनिवत्तनतो। पाराजिकाति सजातिनामम्। आपत्तियोति सब्बसाधारणनामम्। उद्दिसीयतीति उद्देसो। भावप्पधानोयं निद्देसो। तेनाह ‘‘उद्दिसितब्बत’’न्ति।
१. पठमपाराजिकवण्णना यो पनाति (पारा॰ अट्ठ॰ १.४५ भिक्खुपदभाजनीयवण्णना) एत्थ यस्मा पनाति निपातमत्तं, योति अत्थपदं, तञ्च अनियमेन पुग्गलं दीपेति। तस्मा तस्स अत्थं दस्सेन्तो ‘‘यो कोची’’ति आह। यस्मा पन यो योकोचि नाम, सो अवस्सं लिङ्गयुत्तजातिनामगोत्तसीलविहारगोचरवयेसु एकेनाकारेन पञ्ञायति, तस्मा तं तथा ञापेतुं ‘‘रस्सदीघादिना’’तिआदिमाह। आदिसद्देन नवकम्मादीनं गहणम्। लिङ्गादिभेदेनाति लिङ्गीयतिञायति एतेनाति लिङ्गं, तं आदि येसं तेति लिङ्गादयो, तेसं भेदो लिङ्गादिभेदो, तेन लिङ्गादिभेदेन। एत्थादिसद्देन पन युत्तादीनं गहणम्। इदं वुत्तं होति – लिङ्गवसेन यादिसो वा तादिसो वा होतु, दीघो वा रस्सो वा काळो वा ओदातो वा मङ्गुरच्छवि वा किसो वा थूलो वा। योगवसेन येन वा तेन वा युत्तो होतु, नवकम्मयुत्तो वा उद्देसयुत्तो वा वासधुरयुत्तो वा। जातिवसेन यंजच्चो वा तंजच्चो वा होतु, खत्तियो वा ब्राह्मणो वा वेस्सो वा सुद्धो वा। नामवसेन यथानामो वा तथानामो वा होतु, बुद्धरक्खितो वा धम्मरक्खितो वा सङ्घरक्खितो वा। गोत्तवसेन यथागोत्तो वा तथागोत्तो वा होतु, कच्चायनो वा वासिट्ठो वा कोसियो वा। सीलेसु यथासीलो वा तथासीलो वा होतु, नवकम्मसीलो वा उद्देससीलो वा वासधुरसीलो वा। विहारेसुपि यथाविहारी वा तथाविहारी वा होतु, नवकम्मविहारी वा उद्देसविहारी वा वासधुरविहारी वा । गोचरेसुपि यथागोचरो वा तथागोचरो वा होतु, नवकम्मगोचरो वा उद्देसगोचरो वा वासधुरगोचरो वा। वयेसुपि यो वा सो वा होतु थेरो वा नवो वा मज्झिमो वा, अथ खो सब्बोव इमस्मिं अत्थे ‘‘यो’’ति वुच्चतीति।</description>
    </item>
    
    <item>
      <title>१४ सङ्घादिसेसकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/14_sanghAdisesakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/14_sanghAdisesakaNDam/</guid>
      <description>सङ्घादिसेसकण्डम्
पियवचनेन आलपनन्ति पियायितब्बवचनेनालपनं, साधूनं समालपनन्ति वुत्तं होति। साधवो हि परे ‘‘भोन्तो’’ति वा ‘‘देवानंपिया’’ति वा ‘‘भद्रभव’’न्ति वा ‘‘आयस्मन्तो’’ति वा समालपन्ति।
१. सुक्कविस्सट्ठिसिक्खापदवण्णना सं-सद्दो विज्जमानत्थोति आह ‘‘संविज्जती’’ति। चेतनाति वीतिक्कमवसप्पवत्ता पुब्बभागचेतना, मोचनस्सादचेतनाति अत्थो। अस्साति सुक्कविस्सट्ठिया। अञ्ञपदत्थसमासेनेव सुक्कविस्सट्ठिया वुत्तत्ता इक-सद्दस्स विसुं अत्थो नत्थीति आह ‘‘सञ्चेतनाव सञ्चेतनिका’’ति। इदानि इक-सद्दोव अत्थिअत्थं पकासेतीति दस्सेन्तो ‘‘सञ्चेतना वा’’तिआदिमाह। संविज्जमाना चेतना सञ्चेतना। सुक्कस्साति सम्भवस्स। विसट्ठीति विस्सग्गो।
इदानि तं यस्मिं काले मोचेति, येनाधिप्पायेन मोचेति, येन चोपायेन मोचेति, यञ्च तस्स अधिप्पायस्स वत्थु, तं सब्बं सङ्खेपतो विभावेत्वा सरूपतो तं विसट्ठिं दस्सेतुं ‘‘रागूपत्थम्भादीसू’’तिआदिमाह। तत्थ रागस्स बलवभावो, रागेन वा अङ्गजातस्सूपत्थम्भो थद्धभावो रागूपत्थम्भो, सो आदि येसं ते रागूपत्थम्भादयो, तेसु रागूपत्थम्भादीसु। आदिसद्देन (पारा॰ २३८) वच्चूपत्थम्भपस्सावूपत्थम्भवातूपत्थम्भउच्चालिङ्गपाणकदट्ठूपत्थम्भानं गहणम्। कम्मञ्ञतं पत्तेति मोचनकम्मक्खमताय कम्मनियतं पत्ते, अज्झत्तरूपादीसु उपक्कमारहभावं पत्तेति अत्थो। अरोगस्स भावो आरोग्यं, तं आदि येसं ते आरोग्यादयो, तेसु आरोग्यादीसु। आदिसद्देन सुखभेसज्जदानपुञ्ञयञ्ञसग्गबीजवीमंसदवानं गहणम्। अज्झत्तरूपं अज्झत्तं उपादिन्नरूपं, तं आदि येसं ते अज्झत्तरूपादयो, तेसु। आदिसद्देन बहिद्धारूपअज्झत्तबहिद्धारूपआकासेकटिकम्पनानं गहणम्। मोचने अस्सादो सुखवेदना मोचनस्सादो, मोचनत्थं पुब्बभागे पवत्तरागो, सम्पयुत्तअस्सादसीसेन चेत्थ रागो वुत्तो, तेन सम्पयुत्ता चेतना मोचनस्सादचेतना, ताय । इमिना मुच्चनस्सादो (पारा॰ अट्ठ॰ २.</description>
    </item>
    
    <item>
      <title>१५ अनियतकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/15_aniyatakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/15_aniyatakaNDam/</guid>
      <description>अनियतकण्डम्
१. पठमअनियतसिक्खापदवण्णना ‘‘मातुगामेना’’ति वत्वा पुन ‘‘एकाया’’ति वुत्तत्ता ‘‘मातुगामसङ्खाताय एकाय इत्थिया’’ति वुत्तम्। रहोति अप्पकासम्। अप्पकासता च यो अनापत्तिं करोति, तस्स अपच्चक्खभावतोति आह ‘‘चक्खुस्स रहो’’ति। ननु ‘‘रहो नाम चक्खुस्स रहो, सोतस्स रहो। चक्खुस्स रहो नाम न सक्का होति अक्खिं वा निखणियमाने, भमुकं वा उक्खिपियमाने, सीसं वा उक्खिपियमाने पस्सितुम्। सोतस्स रहो नाम न सक्का होति पकतिकथा सोतु’’न्ति पदभाजनपाळियं सोतस्स रहोति आगतं, अथ कस्मा तं अवत्वा ‘‘चक्खुस्स रहो’’ति एत्तकमेव वुत्तन्ति आह ‘‘किञ्चापी’’तिआदि। इमिना पाळियं ‘‘सोतस्स रहो’’ति इदं अत्थुद्धारवसेन वुत्तन्ति दस्सेति। अथ कथमेतं विञ्ञायति ‘‘चक्खुस्सेव रहो इध अधिप्पेतो’’ति?</description>
    </item>
    
    <item>
      <title>१६ निस्सग्गियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/16_nissaggiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/16_nissaggiyakaNDam/</guid>
      <description>निस्सग्गियकण्डम्
१. चीवरवग्गो
१. कथिनसिक्खापदवण्णना निट्ठितचीवरस्मिन्ति (पारा॰ अट्ठ॰ २.४६२-४६३) निट्ठितञ्च तं चीवरञ्चाति निट्ठितचीवरं, निट्ठिते आनिसंसमूलके चीवरे, पच्चासाचीवरे चाति अत्थो। यस्मा पन तं चीवरं करणेनपि निट्ठितं होति नासनादीहिपि, तस्मा ‘‘सूचिकम्मपरियोसानेन वा’’तिआदि वुत्तम्। तत्थ यं किञ्चि सूचिया कत्तब्बं पासकपट्टगण्ठिकपट्टपरियोसानकम्मं, तं सूचिकम्मपरियोसानं नाम, तेन। नट्ठन्ति चोरादीहि हटम्। एतम्पि हि करणपलिबोधस्स निट्ठितत्ता ‘‘निट्ठित’’न्ति वुच्चति। विनट्ठन्ति उपचिकादीहि खादितम्। दड्ढन्ति अग्गिना दड्ढम्। चीवरासा वा उपच्छिन्नाति ‘‘असुकस्मिं नाम कुले चीवरं लभिस्सामी’’ति या चीवरासा उप्पन्ना होति, सा उपच्छिन्ना। एतेसम्पि करणपलिबोधस्सेव निट्ठितत्ता निट्ठितभावो वेदितब्बो। तेनाह ‘‘इमेसु वा’’तिआदि। एतेन चीवरपलिबोधाभावो वुत्तो। तेनाह ‘‘चीवरस्स करणपलिबोधे उपच्छिन्नेति अत्थो’’ति। कथमेतं विञ्ञायतीति आह ‘‘अत्थतकथिनस्स ही’’तिआदि। पञ्चानिसंसे अञ्ञत्थ गन्तुं अदत्वा सङ्गण्हनट्ठेन कथिनं, थिरन्ति अत्थो, अत्थतं कथिनं येन सो अत्थतकथिनो, तस्स अत्थतकथिनस्स। हीति कारणत्थे निपातो। ताव कथिनानिसंसं लभतीति एत्थ यो अत्थतकथिनो भिक्खूति अज्झाहरितब्बं, ताव सो अत्थतकथिनो भिक्खूति वेदितब्बो, अनामन्तचारादिकं कथिनानिसंसं लभतीति अत्थो। ‘‘अत्थतकथिनस्स भिक्खुनो’’ति इदं वा ‘‘अत्थतकथिनो भिक्खू’’ति विभत्तिविपरिणामं कत्वा योजेतब्बम्। इदं वुत्तं होति – चीवरपलिबोधो आवासपलिबोधोति द्वे पलिबोधा। तेसु एकपलिबोधेपि सति यस्मा अनामन्तचारादिकं आनिसंसं लभति, नासति। कस्मा?</description>
    </item>
    
    <item>
      <title>१७ पाचित्तियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/17_pAchittiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/17_pAchittiyakaNDam/</guid>
      <description>पाचित्तियकण्डम्
१. मुसावादवग्गो
१. मुसावादसिक्खापदवण्णना सम्पजानमुसावादेति एत्थ मुसाति अभूतं अतच्छं वत्थु, वादोति तस्स भूततो तच्छतो विञ्ञापनं, सम्पजानस्स मुसावादो सम्पजानमुसावादो, तस्मिं सम्पजानमुसावादेति अत्थो। तेनाह ‘‘पुब्बे’’तिआदि। सो च पन मुसावादो पुब्बभागक्खणे, तङ्खणे च विजानन्तस्स होति ‘‘पुब्बेवस्स होति ‘मुसा भणिस्स’न्ति, भणन्तस्स होति ‘मुसा भणामी’’’ति (पाचि॰ ४) वुत्तत्ताति आह ‘‘पुब्बेपि जानित्वा वचनक्खणेपि जानन्तस्सा’’ति। एतञ्हि द्वयं अङ्गभूतं, इतरं पन होतु वा, मा वा, अकारणमेतम्। ननु चेतं भणनमेव ञायतीति आह ‘‘भणनञ्च नामा’’तिआदि। अभूतस्साति अतच्छस्स।
हत्थकं सक्यपुत्तन्ति एत्थ हत्थकोति तस्स थेरस्स नामम्। सक्यानं पुत्तोति सक्यपुत्तो। बुद्धकाले किर सक्यकुलतो असीति पुरिससहस्सानि पब्बजिंसु, तेसं सो अञ्ञतरो। अवजानित्वा पटिजाननादिवत्थुस्मिन्ति एत्थ अवजानित्वा पटिजाननं नाम तित्थियेहि सद्धिं कथेन्तो अत्तनो वादे कञ्चि दोसं सल्लक्खेन्तो ‘‘नायं मम वादो’’ति अवजानित्वा पुन कथेन्तो कथेन्तो निद्दोसतं सल्लक्खेत्वा ‘‘ममेव अयं वादो’’ति पटिजानाति। आदिसद्देन पटिजानित्वा अवजाननं, अञ्ञेनञ्ञं पटिचरणं, सम्पजानमुसाभासनं, सङ्केतं कत्वा विसंवादकरणञ्च सङ्गण्हाति। इदानि आपत्तिभेददस्सनत्थं ‘‘उत्तरिमनुस्सधम्मारोचनत्थ’’न्तिआदि वुत्तम्।</description>
    </item>
    
    <item>
      <title>१८ पाटिदेसनीयकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/18_pATidesanIyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/18_pATidesanIyakaNDam/</guid>
      <description>पाटिदेसनीयकण्डम्
१. पठमपाटिदेसनीयसिक्खापदवण्णना अन्तरघरं पविट्ठायाति रथिकं ब्यूहं सिङ्घाटकं घरं पविट्ठाय। असप्पायन्ति सग्गमोक्खानं अहितं अननुकूलम्। भिक्खुनिया अन्तरघरे ठत्वा ददमानाय वसेनेत्थ आपत्ति वेदितब्बा, भिक्खुस्स ठितट्ठानं पन अप्पमाणम्। तेनाह ‘‘अन्तरघरं पविट्ठायाति वचनतो’’तिआदि। अन्तरारामादीसूति अन्तरारामभिक्खुनुपस्सयतित्थियसेय्यापटिक्कमनेसु। रथियाब्यूहसिङ्घाटकघरानन्ति एत्थ रथियाति रच्छा। ब्यूहन्ति अनिब्बिज्झित्वा ठिता गतपच्चागतरच्छा। सिङ्घाटकन्ति चतुक्कोणं वा तिकोणं वा मग्गसमोधानट्ठानम्। घरन्ति कुलघरम्। यथा च रथियादीसु ठत्वा ददमानाय गण्हतो आपत्ति, एवं हत्थिसालादीसुपि दट्ठब्बम्।
‘‘यामकालिकादीसु पटिग्गहणेपि अज्झोहरणेपि दुक्कट’’न्ति इदं आमिसेन असम्भिन्नं सन्धाय वुत्तं, सम्भिन्ने पन एकरसे पाटिदेसनीयमेव। एकतो उपसम्पन्नायाति भिक्खुनीनं सन्तिके उपसम्पन्नाय, भिक्खूनं सन्तिके उपसम्पन्नाय पन यथावत्थुकमेव।</description>
    </item>
    
    <item>
      <title>१९ सेखियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/19_sekhiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/19_sekhiyakaNDam/</guid>
      <description>सेखियकण्डम्
१. परिमण्डलसिक्खापदवण्णना ‘‘अन्तरघरे’’ति विसेसेत्वा न वुत्तत्ता ‘‘आरामेपि अन्तरघरेपि सब्बत्था’’ति वुत्तम्। आरामेपीति बुद्धूपट्ठानादिकालं सन्धाय वुत्तम्। यथा ‘‘तत्रिमे चत्तारो पाराजिका धम्मा उद्देसं आगच्छन्ती’’तिआदिना तत्थ तत्थ परिच्छेदो कतो, एवमेत्थापि ‘‘तत्रिमे पञ्चसत्तति सेखिया धम्मा उद्देसं आगच्छन्ती’’ति कस्मा परिच्छेदो न कतोति आह ‘‘एत्थ चा’’तिआदि। वत्तक्खन्धके वुत्तवत्तानिपीति आगन्तुकावासिकगमिकानुमोदनभत्तग्गपिण्डचारिकारञ्ञसेनासनजन्ताघरवच्चकुटिउपज्झाचरियसद्धिविहारिकअन्तेवासिकवत्तानि। इदञ्च निदस्सनमत्तं अञ्ञेसम्पि खन्धकवत्तानं एत्थेव सङ्गहस्स इच्छितब्बत्ता। अयञ्हेत्थ अधिप्पायो – सेखियग्गहणेन चेत्थ वत्तक्खन्धकादीसु (चूळव॰ ३५६ आदयो) आगतवत्तादीनम्पि गहणम्। तेपि हि सिक्खितब्बट्ठेन ‘‘सेखिया’’ति इच्छिता। तस्मा मातिकायं पाराजिकादीनं विय सेखियानं परिच्छेदो न कतोति। न केवलं वत्तक्खन्धकादीसु (चूळव॰ ३५६ आदयो) आगतवत्तादीनं गहणत्थमेवाति आह ‘‘चारित्तविनयदस्सनत्थञ्चा’’ति। एत्थापि परिच्छेदो न कतोति आनेत्वा योजेतब्बम्। मातिकाय ‘‘दुक्कट’’न्ति अवुत्ते कथं पनेत्थ दुक्कटन्ति वेदितब्बन्ति आह ‘‘यो पना’’तिआदि।</description>
    </item>
    
    <item>
      <title>२० भिक्खुनीपातिमोक्खवण्णना</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/20_bhikkhunIpAtimokkhavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/20_bhikkhunIpAtimokkhavaNNanA/</guid>
      <description>भिक्खुनीपातिमोक्खवण्णना</description>
    </item>
    
    <item>
      <title>२१ पाराजिककण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/21_pArAjikakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/21_pArAjikakaNDam/</guid>
      <description>पाराजिककण्डम्
नाथो भिक्खुनीनं हितत्थाय यं पातिमोक्खं पकासयीति सम्बन्धो। तत्थ पकासयीति देसयि, पञ्ञापयीति अत्थो।
साधारणपाराजिकम्
१. मेथुनधम्मसिक्खापदवण्णना अभिलापमत्तन्ति वचनमत्तं, न अत्थोति अधिप्पायो। लिङ्गभेदमत्तन्ति पुरिसलिङ्गं इत्थिलिङ्गन्ति विसेसमत्तम्। विसेसोति नानात्तम्। छन्देन चेवाति पेमेन चेव, सिनेहेन चेवाति अत्थो । रुचिया चाति इच्छाय च। पधंसितायाति दूसिताय। परिपुण्णा उपसम्पदा यस्सा सा परिपुण्णूपसम्पदा, उभतोसङ्घेन उपसम्पन्नाति अत्थो।
मेथुनधम्मसिक्खापदवण्णना निट्ठिता।
असाधारणपाराजिकम्
५. उब्भजाणुमण्डलसिक्खापदवण्णना उब्भकप्परन्ति दुतियमहासन्धितो उद्धम्। इतो चितो च सञ्चरणन्ति हत्थस्स वा कायस्स वा तिरियं इतो चितो च सञ्चरणम्।</description>
    </item>
    
    <item>
      <title>२२ सङ्घादिसेसकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/22_sanghAdisesakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/22_sanghAdisesakaNDam/</guid>
      <description>सङ्घादिसेसकण्डम्
१. उस्सयवादिकासिक्खापदवण्णना मानुस्सयवसेन कोधूस्सयवसेनाति बाहुल्लनयेन वुत्तम्। तेनेव वक्खति ‘‘तिचित्तं तिवेदन’’न्ति। अड्डकरणत्थायाति एत्थ अड्डोति वोहारिकविनिच्छयो वुच्चति। यं पब्बजिता ‘‘अधिकरण’’न्तिपि वदन्ति, तस्स करणत्थाय वोहारिकविनिच्छयत्थायाति वुत्तं होति। वीतिक्कमक्खणेयेवाति वत्थुज्झाचारक्खणेयेव, न ततियाय समनुभासनायाति अधिप्पायो। भिक्खुनिं सङ्घतो निस्सारेतीति आपन्नं भिक्खुनिं भिक्खुनिसङ्घम्हा निस्सारेति। हेतुम्हि चायं कत्तुवोहारो ‘‘निस्सारणहेतुभूतधम्मो ‘निस्सारणीयो’ति वुत्तो’’ति कत्वा।
यत्थ ठितायाति उपस्सयभिक्खाचारमग्गादीसु यस्मिं ठाने ठिताय। ततो पट्ठाय गच्छन्तियाति ततो पट्ठाय वोहारिकानं सन्तिकं गच्छन्तिया। दुतियेति दुतियारोचने। तेनाति उपासकेन। एवं वुत्तायाति ‘‘मम च तव च कथं त्वंयेव आरोचेही’’ति वुत्ताय। अञ्ञेन कथापेतीति कप्पियकारकेन कथापेति। यथा वा तथा वा हि आरोचियमानेति कप्पियकारको वा भिक्खुनिया कथं पठमं आरोचेतु, इतरो वा अत्तनो कथं (पाचि॰ अट्ठ॰ ६७९)। कप्पियकारको वा उभिन्नम्पि कथं, इतरो वा उभिन्नम्पि कथं आरोचेतूति एवं यथा तथा आरोचियमाने। उभिन्नम्पि पन कथं सुत्वाति यथा तथा वा आरोचितं पन उभिन्नम्पि कथं सुत्वा।</description>
    </item>
    
    <item>
      <title>२३ निस्सग्गियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/23_nissaggiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/23_nissaggiyakaNDam/</guid>
      <description>निस्सग्गियकण्डम्
१. पत्तवग्गो
१. पत्तसन्निचयसिक्खापदवण्णना पठमं उत्तानत्थमेव।
पत्तसन्निचयसिक्खापदवण्णना निट्ठिता।
२. अकालचीवरसिक्खापदवण्णना यं अत्तना लद्धं, तं निस्सग्गियं होतीति यं चीवरं भाजापिताय अत्तना लद्धं, तमेव निस्सग्गियं होति, तं विनयकम्मं कत्वापि अत्तना न लब्भति। तेनाह ‘‘निस्सट्ठ’’न्तिआदि। तत्थ निस्सट्ठं पटिलभित्वापीति ‘‘अय्याय, दम्मी’’ति एवं निस्सट्ठं पटिलभित्वापि। यथादानेयेव उपनेतब्बन्ति यथा दायकेहि दिन्नं, तथेव उपनेतब्बं, अकालचीवरपक्खेयेव ठपेतब्बन्ति वुत्तं होति।
अकालचीवरसिक्खापदवण्णना निट्ठिता।
३. चीवरपरिवत्तनसिक्खापदवण्णना मेतन्ति मे एतम्। सकसञ्ञाय गहितत्ता पाचित्तियञ्चेव दुक्कटञ्च वुत्तं, इतरथा भण्डग्घेन कारेतब्बम्।
चीवरपरिवत्तनसिक्खापदवण्णना निट्ठिता।
४. अञ्ञविञ्ञापनसिक्खापदवण्णना पटिलाभेनाति पठमविञ्ञत्तितो ऊनतरस्सापि अञ्ञस्स पटिलाभेन।</description>
    </item>
    
    <item>
      <title>२४ पाचित्तियकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/24_pAchittiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/24_pAchittiyakaNDam/</guid>
      <description>पाचित्तियकण्डम्
१. लसुणवग्गो
१. लसुणसिक्खापदवण्णना ‘‘लसुण’’न्ति किञ्चापि अविसेसेन वुत्तं, तथापि मगधेसु जातं लसुणमेव इधाधिप्पेतं, तम्पि भण्डिकलसुणमेवाति आह मगधरट्ठे जात’’न्तिआदि।
भण्डिकलसुणन्ति पोट्टलिकलसुणमेव, सम्पुण्णमिञ्जानमेतं अधिवचनम्। तेनाह ‘‘न एकद्वितिमिञ्जक’’न्ति। अज्झोहारे अज्झोहारेति (पाचि॰ अट्ठ॰ ७९५) एत्थ सचे द्वे तयो भण्डिके एकतोयेव सङ्खादित्वा अज्झोहरति, एकं पाचित्तियम्। भञ्जित्वा एकेकमिञ्जकं खादन्तिया पन पयोगगणनाय पाचित्तियानि।
पलण्डुकादीनं वण्णेन वा मिञ्जाय वा नानात्तं वेदितब्बं – वण्णेन ताव पलण्डुको नाम पण्डुवण्णो होति, भञ्जनको लोहितवण्णो, हरितको हरितपण्णवण्णो। मिञ्जाय पन पलण्डुकस्स एका मिञ्जा होति, भञ्जनकस्स द्वे, हरितकस्स तिस्सो। चापलसुणो अमिञ्जको। अङ्कुरमत्तमेव हि तस्स होति। महापच्चरियादीसु पन ‘‘पलण्डुकस्स तीणि मिञ्जानि, भञ्जनकस्स द्वे, हरितकस्स एक’’न्ति (पाचि॰ अट्ठ॰ ७९७) वुत्तम्। एते पलण्डुकादयो सभावेनेव वट्टन्ति। सूपसम्पाकादीसु पन मागधकम्पि वट्टति। तञ्हि पच्चमानेसु मुग्गसूपादीसु वा मच्छमंसविकतिया वा तेले वा बदरसाळवादीसु वा अम्बिलसाकादीसु वा उत्तरिभङ्गेसु वा यत्थ कत्थचि अन्तमसो यागुभत्तेपि पक्खित्तं वट्टति। बदरसाळवं (सारत्थ॰ टी॰ पाचित्तिय ३.</description>
    </item>
    
    <item>
      <title>२५ पाटिदेसनीयकण्डम्</title>
      <link>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/25_pATidesanIyakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/09_kankhAvitaraNIpurANa-TIkA/25_pATidesanIyakaNDam/</guid>
      <description>पाटिदेसनीयकण्डम्
२. तेलविञ्ञापनादिसिक्खापदवण्णना पाळियं अनागतेसु पन अट्ठसुपीति पाळिमुत्तकेसु सप्पिआदीसु अट्ठसुपि।
तेलविञ्ञापनादिसिक्खापदवण्णना निट्ठिता।
इति कङ्खावितरणिया पातिमोक्खवण्णनाय
विनयत्थमञ्जूसायं लीनत्थप्पकासनियम्
भिक्खुनिपातिमोक्खे पाटिदेसनीयवण्णना निट्ठिता।
१. परिमण्डलादिसिक्खापदवण्णना सेखियानि चेवाति पञ्चसत्तति सेखियानि चेव। ‘‘भिक्खुपातिमोक्खवण्णनायं वुत्तनयेनेव वेदितब्बा’’ति इमिना यस्मा तादिसंयेवेत्थ अत्थविनिच्छयं विदू वदन्ति, तस्मा विसुं तेसं अत्थवण्णना न वुत्ता। तत्थ या वुत्ता, सा इधापि वुत्तायेवाति दस्सेति।
परिमण्डलादिसिक्खापदवण्णना निट्ठिता।
इति कङ्खावितरणिया पातिमोक्खवण्णनाय
विनयत्थमञ्जूसायं लीनत्थप्पकासनियम्
भिक्खुनिपातिमोक्खवण्णना निट्ठिता।
निगमनकथावण्णना यं पातिमोक्खस्स वण्णनं आरभिन्ति सम्बन्धो। ‘‘महाविहारवासीन’’न्ति इदं पुरिमपच्छिमपदेहि सद्धिं सम्बन्धितब्बं, महाविहारवासीनं पोराणट्ठकथाहि वाति च। पाळियत्थञ्च केवलन्ति सकलं पाळिअत्थञ्च, उभतोविभङ्गञ्चाति वुत्तं होति। एत्थाति एतिस्सं कङ्खावितरणियम्। यस्मा न हि अत्थीति सम्बन्धो। यन्ति यं पदम्। सीहळट्ठकथानयन्ति सीहळमातिकट्ठकथानयम्। अट्ठकथासारन्ति सीहळमातिकट्ठकथायं अत्थसारं, अथ वा विनयट्ठकथासु अत्थसारम्। तेनेतं दस्सेति – सीहळमातिकट्ठकथायं अत्थसारं आदाय इमं कङ्खावितरणिं करोन्तो विनयट्ठकथासुपि इध विनिच्छये योगक्खमं अत्थसारं आदायेव अकासिन्ति।</description>
    </item>
    
  </channel>
</rss>