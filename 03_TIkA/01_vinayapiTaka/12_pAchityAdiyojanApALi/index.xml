<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१२ पाचित्यादियोजनापाळि on त्रिपिटके विश्वासटिप्पणयो</title>
    <link>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/</link>
    <description>Recent content in &#43;१२ पाचित्यादियोजनापाळि on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/index.xml" rel="self" type="application/rss+xml" />
    
    
    <item>
      <title>० पाचित्तिययोजना</title>
      <link>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/0_pAchittiyayojanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/0_pAchittiyayojanA/</guid>
      <description>॥ नमो तस्स भगवतो अरहतो सम्मासम्बुद्धस्स॥
विनयपिटके
पाचित्यादियोजना
पाचित्तिययोजना
महाकारुणिकं नाथं, अभिनत्वा समासतो।
पाचित्यादिवण्णनाय, करिस्सामत्थयोजनं॥
५. पाचित्तियकण्डम्
१. मुसावादसिक्खापद-अत्थयोजना खुद्दकानन्ति सुखुमापत्तिपकासकत्ता अप्पकानं, गणनतो वा पचुरत्ता बहुकानम्। येसं सिक्खापदानन्ति सम्बन्धो। ‘‘येस’’न्ति पदं ‘‘सङ्गहो’’ति पदे साम्यत्थछट्ठी। सङ्गहीयते सङ्गहो । ‘‘नवहि वग्गेही’’तिपदं ‘‘सङ्गहो, सुप्पतिट्ठितो’’ति पदद्वये करणम्। दानीति कालवाचको सत्तम्यन्तनिपातो इदानि-परियायो, इमस्मिं कालेति अत्थो। तेसन्ति खुद्दकानं, अयं वण्णनाति सम्बन्धो। भवतीति एत्थ ति-सद्दो एकंसत्थे अनागतकालिको होति ‘‘निरयं नून गच्छामि, एत्थ मे नत्थि संसयो’’तिआदीसु (जा॰ २.२२.३३१) विय। किञ्चापेत्थ हि यथा एकंसवाचको नूनसद्दो अत्थि, न एवं ‘‘भवती’’ति पदे, अत्थतो पन अयं वण्णना नून भविस्सतीति अत्थो गहेतब्बो। अथ वा अवस्सम्भावियत्थे अनागतकालवाचको होति ‘‘धुवं बुद्धो भवामह’’न्तिआदीसु (बु॰ वं॰ २.</description>
    </item>
    
    <item>
      <title>१ भिक्खुनीविभङ्गो</title>
      <link>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/1_bhikkhunIvibhango/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/1_bhikkhunIvibhango/</guid>
      <description>भिक्खुनीविभङ्गो
१. पाराजिककण्डअत्थयोजना
एवं भिक्खुविभङ्गस्स, कत्वान योजनानयम्।
भिक्खुनीनं विभङ्गस्स, करिस्सं योजनानयं॥
योति विभङ्गो। विभङ्गस्साति विभङ्गो अस्स। अस्साति होति। तस्साति भिक्खुनीनं विभङ्गस्स। यतोति यस्मा। अयं पनेत्थ योजना – भिक्खूनं विभङ्गस्स अनन्तरं भिक्खुनीनं यो विभङ्गो सङ्गहितो अस्स, तस्स भिक्खुनीनं विभङ्गस्स संवण्णनाक्कमो पत्तो यतो, ततो तस्स भिक्खुनीनं विभङ्गस्स अपुब्बपदवण्णनं कातुं ताव पाराजिके अयं संवण्णना होतीति। अपुब्बानं पदानं वण्णना अपुब्बपदवण्णना, तम्।
१. पठमपाराजिकसिक्खापदम् ६५६. ‘‘तेन…पे॰… साळ्हो’’ति एत्थ ‘‘एत्था’’ति पाठसेसो योजेतब्बो। दब्बगुणकिरियाजातिनामसङ्खातेसु पञ्चसु सद्देसु साळ्हसद्दस्स नामसद्दभावं दस्सेतुं वुत्तं ‘‘साळ्होति तस्स नाम’’न्ति। मिगारमातुयाति विसाखाय। सा हि मिगारसेट्ठिना मातुट्ठाने ठपितत्ता मिगारमाता नाम। नवकम्मं अधिट्ठातीति नवकम्मिकन्ति दस्सेन्तो आह ‘‘नवकम्माधिट्ठायिक’’न्ति। ‘‘पण्डिच्चेन समन्नागता’’तिइमिना पण्डा वुच्चति पञ्ञा, सा सञ्जाता इमिस्साति पण्डिताति वचनत्थं दस्सेति। वेय्यत्तिकेनाति विसेसेन अञ्जति पाकटं गच्छतीति वियत्तो, पुग्गलो, तस्स इदं वेय्यत्तिकं, ञाणं, तेन। ‘‘पण्डा’’ति वुत्तपञ्ञाय ‘‘मेधा’’ति वुत्तपञ्ञाय विसेसभावं दस्सेतुं वुत्तं ‘‘पाळिगहणे’’तिआदि। ‘‘मेधा’’ति हि वुत्तपञ्ञा ‘‘पण्डा’’ति वुत्तपञ्ञाय विसेसो होति सतिसहायत्ता। तत्रुपायायाति अलुत्तसमासो ‘‘तत्रमज्झत्तता’’तिआदीसु (ध॰ स॰ अट्ठ॰ येवापनकवण्णना) विय। ‘‘कम्मेसू’’ति इमिना तसद्दस्स विसयं दस्सेति । कत्तब्बकम्मुपपरिक्खायाति कत्तब्बकम्मेसु विचारणाय। चसद्देन ‘‘कताकत’’न्ति पदस्स द्वन्दवाक्यं दस्सेति। परिवेसनट्ठानेति परिभुञ्जितुं विसन्ति पविसन्ति एत्थाति परिवेसनं, तमेव ठानं परिवेसनट्ठानं, तस्मिम्। निकूटेति एत्थ कूटसङ्खातसिखरविरहिते ओकासेति दस्सेन्तो आह ‘‘कोणसदिसं कत्वा दस्सिते गम्भीरे’’ति। वित्यूपसग्गो विकारवाचको, सरसद्दो सद्दवाचकोति आह ‘‘विप्पकारसद्दो’’ति। चरति अनेनाति चरणं पादो, तस्मिं उट्ठितो गिलानो एतिस्साति चरणगिलानाति दस्सेन्तो आह ‘‘पादरोगेन समन्नागता’’ति।</description>
    </item>
    
    <item>
      <title>२ महावग्गयोजना</title>
      <link>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/2_mahAvaggayojanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/2_mahAvaggayojanA/</guid>
      <description>महावग्गयोजना
१. महाखन्धकम्
१. बोधिकथा एवूभतोविभङ्गस्स , कत्वान योजनानयम्।
महावग्गखन्धकस्स, करिस्सं योजनानयं॥
उभिन्नन्ति उभयेसम्। पातिमोक्खानन्ति पातिमोक्खविभङ्गानम्। पातिमोक्खगहणेन हेत्थ तेसं विभङ्गोपि गहितो अभेदेन वा उत्तरपदलोपवसेन वा। खन्धकन्ति पञ्ञत्तिसमूहम्। खन्धसद्दो हेत्थ पञ्ञत्तिवाचको। विनयपञ्ञत्तियो वुच्चन्ति ‘‘खन्धो’’ति। तेसं समूहो खन्धको। अथवा खन्धोति रासि। खन्धसद्दो हि रासत्थवाचको। विनयपञ्ञत्तिरासि वुच्चति ‘‘खन्धो’’ति। ककारो पकासकवाचको। खन्धानं विनयपञ्ञत्तिरासीनं को पकासकोति खन्धको, तं खन्धकम्। अयं पनेत्थ योजना – उभिन्नं पातिमोक्खानं सङ्गीतिसमनन्तरं खन्धकोविदा खन्धकेसु कुसला महाथेरा यं खन्धकं सङ्गायिंसु, तस्स खन्धकस्स दानि संवण्णनाक्कमो यस्मा सम्पत्तो, तस्मा तस्स खन्धकस्स अयं अनुत्तानत्थवण्णना होतीति।</description>
    </item>
    
    <item>
      <title>३ चूळवग्गयोजना</title>
      <link>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/3_chULavaggayojanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/3_chULavaggayojanA/</guid>
      <description>चूळवग्गयोजना
महावग्गखन्धकस्सेवं , कत्वान योजनानयम्।
अधुना चूळवग्गस्स, करिस्सं योजनानयं॥
१. कम्मक्खन्धकम्
१. तज्जनीयकम्मकथा १. चूळवग्गस्स पठमे कम्मक्खन्धके एवमत्थो वेदितब्बोति योजना। ‘‘चूळवग्गस्सा’’ति पदं ‘‘कम्मक्खन्धके’’ति पदे अवयविसम्बन्धो। तावाति पारिवासिकक्खन्धकादितो , पारिवासिक्खन्धकादीनं वा पठमम्। चेवसद्दो च चसद्दो च ‘‘पण्डुकलोहितका’’ति पदस्स असमाहारद्वन्दवाक्यं दीपेन्ति। निस्सयानं नामं निस्सितेसु उपचारवसेन तेसं सद्धिविहारिकअन्तेवासिकापि पण्डुकलोहितकनामायेव होन्तीति दस्सेन्तो आह ‘‘तेसं निस्सितकापी’’तिआदि। पिसद्देन उपचारत्थं सम्पिण्डेति। ‘‘सुट्ठु बलव’’न्ति इमिना बलवाबलवन्ति द्विन्नं सद्दानं परियायभावेन वुत्तत्ता अतिसयत्थोति दस्सेति। ‘‘बलवबलव’’न्ति वत्तब्बे वाचासिलिट्ठवसेन दीघं कत्वा एवं वुत्तम्। पटिवदथाति पटिच्छन्नट्ठाने कथेथ। इमिना पटिमन्तेथाति एत्थ मन्तधातुया गुत्तभासनत्थं दस्सेति। अत्थेसु करणभासनकिच्चेसु अलं समत्थाति अलमत्था, तेसं विसेसेनाति अलमत्थतराति दस्सेन्तो आह ‘‘समत्थतरा’’ति।</description>
    </item>
    
    <item>
      <title>४ परिवारवग्गयोजना</title>
      <link>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/4_parivAravaggayojanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/03_TIkA/01_vinayapiTaka/12_pAchityAdiyojanApALi/4_parivAravaggayojanA/</guid>
      <description>परिवारवग्गयोजना
चूळवग्गखन्धकस्सेवं , कत्वान योजनानयम्।
अधुना परिवारस्स, करिस्सं योजनानयं॥
सोळसमहावारो
पञ्ञत्तिवारयोजना
एवं द्वावीसतिखन्धकानं संवण्णनं कत्वा इदानि ‘‘परिवारो’’ति सङ्गहमारूळ्हस्स विनयस्स संवण्णनं करोन्तो अयमाचरियो पठमं ताव अनुसन्धिदस्सनमुखेन पटिञ्ञं कातुकामो आह ‘‘विसुद्धपरिवारस्सा’’तिआदि। तत्थ विसुद्धपरिवारस्साति विसुद्धाय चतुपरिसाय परिवारितस्स, अथवा विसुद्धेन चतुपरिससङ्खातेन परिवारेन समन्नागतस्स भगवतोति सम्बन्धो। परिवारे हि विसुद्धे तेन परिवारितो, तंपरिवारितो वा भगवापि विसुद्धोयेव नाम होति। इमिना संवण्णियमानस्स ‘‘परिवारो’’ति सङ्गहमारूळ्हस्स देसेतब्बधम्मस्स अनुरूपेन देसकभूतस्स भगवतो थोमनं कतं होति। धम्मक्खन्धसरीरस्साति सीलादिधम्मक्खन्धसङ्खातेन सरीरेन समन्नागतस्स, इमिना संवण्णितानं खन्धकानमनुरूपेन भगवतो थोमनं कतं होति। पकति हेसाचरियानं यदिदं देसेतब्बधम्मानुरूपेन देसकस्स थोमना (सारत्थ॰ टी॰ १.</description>
    </item>
    
  </channel>
</rss>