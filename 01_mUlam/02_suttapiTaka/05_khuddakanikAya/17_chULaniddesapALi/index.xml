<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१७ चूळनिद्देसपाळि on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/</link>
    <description>Recent content in &#43;१७ चूळनिद्देसपाळि on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/index.xml" rel="self" type="application/rss+xml" />
    
    
    <item>
      <title>० पारायनवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/0_pArAyanavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/0_pArAyanavaggo/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
चूळनिद्देसपाळि
पारायनवग्गो
वत्थुगाथा १.
कोसलानं पुरा रम्मा, अगमा दक्खिणापथम्।
आकिञ्चञ्ञं पत्थयानो, ब्राह्मणो मन्तपारगू॥
२.
सो अस्सकस्स विसये, मळकस्स [अळकस्स (सु॰ नि॰ ९८३) मुळकस्स (स्या॰), मूळ्हकस्स (क॰)] समासने [समासन्ने (क॰)]।
वसि गोधावरीकूले, उञ्छेन च फलेन च॥
३.
तस्सेव [तंयेव (क॰) अट्ठकथा ओलोकेतब्बा] उपनिस्साय, गामो च विपुलो अहु।
ततो जातेन आयेन, महायञ्ञमकप्पयि॥
४.
महायञ्ञं यजित्वान, पुन पाविसि अस्समम्।
तस्मिं पटिपविट्ठम्हि, अञ्ञो आगञ्छि ब्राह्मणो॥
५.
उग्घट्टपादो तसितो [तस्सितो (क॰)], पङ्कदन्तो रजस्सिरो।</description>
    </item>
    
    <item>
      <title>१ पारायनवग्गनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/1_pArAyanavagganiddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/1_pArAyanavagganiddeso/</guid>
      <description>पारायनवग्गनिद्देसो
१. अजितमाणवपुच्छानिद्देसो १.
केनस्सु निवुतो लोको, [इच्चायस्मा अजितो]
केनस्सु नप्पकासति।
किस्साभिलेपनं ब्रूसि [ब्रूहि (स्या॰)], किंसु तस्स महब्भयं॥
केनस्सु निवुतो लोकोति। लोकोति निरयलोको तिरच्छानलोको पेत्तिविसयलोको मनुस्सलोको देवलोको खन्धलोको धातुलोको आयतनलोको अयं लोको परो लोको ब्रह्मलोको देवलोको – अयं वुच्चति लोको। अयं लोको केन आवुतो निवुतो ओवुतो [ओफुतो (स्या॰)] पिहितो पटिच्छन्नो पटिकुज्जितोति – केनस्सु निवुतो लोको?
इच्चायस्मा अजितोति। इच्चाति पदसन्धि पदसंसग्गो पदपारिपूरी अक्खरसमवायो ब्यञ्जनसिलिट्ठता पदानुपुब्बतापेतं [पदानुपुब्बतामेतं (बहूसु)] इच्चाति। आयस्माति पियवचनं गरुवचनं सगारवसप्पतिस्साधिवचनमेतं आयस्माति। अजितोति तस्स ब्राह्मणस्स नामं सङ्खा समञ्ञा पञ्ञत्ति वोहारो नामं नामकम्मं नामधेय्यं निरुत्ति ब्यञ्जनं अभिलापोति – इच्चायस्मा अजितो।</description>
    </item>
    
    <item>
      <title>२ खग्गविसाणसुत्तो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/2_khaggavisANasutto/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/17_chULaniddesapALi/2_khaggavisANasutto/</guid>
      <description>खग्गविसाणसुत्तो
खग्गविसाणसुत्तनिद्देसो
पठमवग्गो १२१.
सब्बेसु भूतेसु निधाय दण्डं, अविहेठयं अञ्ञतरम्पि तेसम्।
न पुत्तमिच्छेय्य कुतो सहायं, एको चरे खग्गविसाणकप्पो॥
सब्बेसु भूतेसु निधाय दण्डन्ति। सब्बेसूति सब्बेन सब्बं सब्बथा सब्बं असेसं निस्सेसं परियादियनवचनमेतं – सब्बेसूति। भूतेसूति भूता वुच्चन्ति तसा च थावरा च। तसाति येसं तसिततण्हा अप्पहीना, येसञ्च भयभेरवा अप्पहीना। किंकारणा वुच्चन्ति तसा? ते तसन्ति उत्तसन्ति परितसन्ति भासन्ति सन्तासं आपज्जन्ति, तंकारणा वुच्चन्ति तसा। थावराति येसं तसिततण्हा पहीना, येसञ्च भयभेरवा पहीना। किंकारणा वुच्चन्ति थावरा? ते न तसन्ति न उत्तसन्ति न परितसन्ति न भायन्ति न सन्तासं आपज्जन्ति, तंकारणा वुच्चन्ति थावरा। दण्डन्ति तयो दण्डा – कायदण्डो वचीदण्डो मनोदण्डो। तिविधं कायदुच्चरितं कायदण्डो, चतुब्बिधं वचीदुच्चरितं वचीदण्डो, तिविधं मनोदुच्चरितं मनोदण्डो। सब्बेसु भूतेसु निधाय दण्डन्ति सब्बेसु भूतेसु दण्डं निधाय निदहित्वा।</description>
    </item>
    
  </channel>
</rss>