<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ धम्मपदपाळि on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/</link>
    <description>Recent content in &#43;०२ धम्मपदपाळि on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/index.xml" rel="self" type="application/rss+xml" />
    
    
    <item>
      <title>०१. यमकवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/01_yamakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/01_yamakavaggo/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
धम्मपदपाळि
१. यमकवग्गो
१.
मनोपुब्बङ्गमा धम्मा, मनोसेट्ठा मनोमया।
मनसा चे पदुट्ठेन, भासति वा करोति वा।
ततो नं दुक्खमन्वेति, चक्कंव वहतो पदं॥
२.
मनोपुब्बङ्गमा धम्मा, मनोसेट्ठा मनोमया।
मनसा चे पसन्नेन, भासति वा करोति वा।
ततो नं सुखमन्वेति, छायाव अनपायिनी [अनुपायिनी (क॰)]॥
३.
अक्कोच्छि मं अवधि मं, अजिनि [अजिनी (?)] मं अहासि मे।
ये च तं उपनय्हन्ति, वेरं तेसं न सम्मति॥
४.
अक्कोच्छि मं अवधि मं, अजिनि मं अहासि मे।</description>
    </item>
    
    <item>
      <title>०२. अप्पमादवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/02_appamAdavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/02_appamAdavaggo/</guid>
      <description>२. अप्पमादवग्गो
२१.
अप्पमादो अमतपदं [अमतं पदं (क॰)], पमादो मच्चुनो पदम्।
अप्पमत्ता न मीयन्ति, ये पमत्ता यथा मता॥
२२.
एवं [एतं (सी॰ स्या॰ कं॰ पी॰)] विसेसतो ञत्वा, अप्पमादम्हि पण्डिता।
अप्पमादे पमोदन्ति, अरियानं गोचरे रता॥
२३.
ते झायिनो साततिका, निच्चं दळ्हपरक्कमा।
फुसन्ति धीरा निब्बानं, योगक्खेमं अनुत्तरं॥
२४.
उट्ठानवतो सतीमतो [सतिमतो (सी॰ स्या॰ क॰)], सुचिकम्मस्स निसम्मकारिनो।
सञ्ञतस्स धम्मजीविनो, अप्पमत्तस्स [अपमत्तस्स (?)] यसोभिवड्ढति॥
२५.
उट्ठानेनप्पमादेन , संयमेन दमेन च।
दीपं कयिराथ मेधावी, यं ओघो नाभिकीरति॥</description>
    </item>
    
    <item>
      <title>०३. चित्तवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/03_chittavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/03_chittavaggo/</guid>
      <description>३. चित्तवग्गो
३३.
फन्दनं चपलं चित्तं, दूरक्खं [दुरक्खं (सब्बत्थ)] दुन्निवारयम्।
उजुं करोति मेधावी, उसुकारोव तेजनं॥
३४.
वारिजोव थले खित्तो, ओकमोकतउब्भतो।
परिफन्दतिदं चित्तं, मारधेय्यं पहातवे॥
३५.
दुन्निग्गहस्स लहुनो, यत्थकामनिपातिनो।
चित्तस्स दमथो साधु, चित्तं दन्तं सुखावहं॥
३६.
सुदुद्दसं सुनिपुणं, यत्थकामनिपातिनम्।
चित्तं रक्खेथ मेधावी, चित्तं गुत्तं सुखावहं॥
३७.
दूरङ्गमं एकचरं [एकचारं (क॰)], असरीरं गुहासयम्।
ये चित्तं संयमेस्सन्ति, मोक्खन्ति मारबन्धना॥
३८.
अनवट्ठितचित्तस्स, सद्धम्मं अविजानतो।
परिप्लवपसादस्स, पञ्ञा न परिपूरति॥
३९.
अनवस्सुतचित्तस्स, अनन्वाहतचेतसो।
पुञ्ञपापपहीनस्स, नत्थि जागरतो भयं॥</description>
    </item>
    
    <item>
      <title>०४. पुप्फवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/04_pupphavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/04_pupphavaggo/</guid>
      <description>४. पुप्फवग्गो
४४.
को इमं [कोमं (क॰)] पथविं विचेस्सति [विजेस्सति (सी॰ स्या॰ पी॰)], यमलोकञ्च इमं सदेवकम्।
को धम्मपदं सुदेसितं, कुसलो पुप्फमिव पचेस्सति [पुप्फमिवप्पचेस्सति (क॰)]॥
४५.
सेखो पथविं विचेस्सति, यमलोकञ्च इमं सदेवकम्।
सेखो धम्मपदं सुदेसितं, कुसलो पुप्फमिव पचेस्सति॥
४६.
फेणूपमं कायमिमं विदित्वा, मरीचिधम्मं अभिसम्बुधानो।
छेत्वान मारस्स पपुप्फकानि [सपुप्फकानि (टीका)], अदस्सनं मच्चुराजस्स गच्छे॥
४७.
पुप्फानि हेव पचिनन्तं, ब्यासत्तमनसं [ब्यासत्तमानसं (क॰)] नरम्।
सुत्तं गामं महोघोव, मच्चु आदाय गच्छति॥
४८.
पुप्फानि हेव पचिनन्तं, ब्यासत्तमनसं नरम्।</description>
    </item>
    
    <item>
      <title>०५. बालवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/05_bAlavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/05_bAlavaggo/</guid>
      <description>५. बालवग्गो
६०.
दीघा जागरतो रत्ति, दीघं सन्तस्स योजनम्।
दीघो बालानं संसारो, सद्धम्मं अविजानतं॥
६१.
चरञ्चे नाधिगच्छेय्य, सेय्यं सदिसमत्तनो।
एकचरियं [एकचरियं (क॰)] दळ्हं कयिरा, नत्थि बाले सहायता॥
६२.
पुत्ता मत्थि धनम्मत्थि [पुत्तमत्थि धनमत्थि (क॰)], इति बालो विहञ्ञति।
अत्ता हि [अत्तापि (?)] अत्तनो नत्थि, कुतो पुत्ता कुतो धनं॥
६३.
यो बालो मञ्ञति बाल्यं, पण्डितो वापि तेन सो।
बालो च पण्डितमानी, स वे ‘‘बालो’’ति वुच्चति॥
६४.
यावजीवम्पि चे बालो, पण्डितं पयिरुपासति।
न सो धम्मं विजानाति, दब्बी सूपरसं यथा॥</description>
    </item>
    
    <item>
      <title>०६. पण्डितवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/06_paNDitavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/06_paNDitavaggo/</guid>
      <description>६. पण्डितवग्गो
७६.
निधीनंव पवत्तारं, यं पस्से वज्जदस्सिनम्।
निग्गय्हवादिं मेधाविं, तादिसं पण्डितं भजे।
तादिसं भजमानस्स, सेय्यो होति न पापियो॥
७७.
ओवदेय्यानुसासेय्य, असब्भा च निवारये।
सतञ्हि सो पियो होति, असतं होति अप्पियो॥
७८.
न भजे पापके मित्ते, न भजे पुरिसाधमे।
भजेथ मित्ते कल्याणे, भजेथ पुरिसुत्तमे॥
७९.
धम्मपीति सुखं सेति, विप्पसन्नेन चेतसा।
अरियप्पवेदिते धम्मे, सदा रमति पण्डितो॥
८०.
उदकञ्हि नयन्ति नेत्तिका, उसुकारा नमयन्ति [दमयन्ति (क॰)] तेजनम्।
दारुं नमयन्ति तच्छका, अत्तानं दमयन्ति पण्डिता॥</description>
    </item>
    
    <item>
      <title>०७. अरहन्तवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/07_arahantavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/07_arahantavaggo/</guid>
      <description>७. अरहन्तवग्गो
९०.
गतद्धिनो विसोकस्स, विप्पमुत्तस्स सब्बधि।
सब्बगन्थप्पहीनस्स, परिळाहो न विज्जति॥
९१.
उय्युञ्जन्ति सतीमन्तो, न निकेते रमन्ति ते।
हंसाव पल्ललं हित्वा, ओकमोकं जहन्ति ते॥
९२.
येसं सन्निचयो नत्थि, ये परिञ्ञातभोजना।
सुञ्ञतो अनिमित्तो च, विमोक्खो येसं गोचरो।
आकासे व सकुन्तानं [सकुणानं (क॰)], गति तेसं दुरन्नया॥
९३.
यस्सासवा परिक्खीणा, आहारे च अनिस्सितो।
सुञ्ञतो अनिमित्तो च, विमोक्खो यस्स गोचरो।
आकासे व सकुन्तानं, पदं तस्स दुरन्नयं॥
९४.
यस्सिन्द्रियानि समथङ्गतानि [समथं गतानि (सी॰ पी॰)], अस्सा यथा सारथिना सुदन्ता।</description>
    </item>
    
    <item>
      <title>०८. सहस्सवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/08_sahassavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/08_sahassavaggo/</guid>
      <description>८. सहस्सवग्गो
१००.
सहस्समपि चे वाचा, अनत्थपदसंहिता।
एकं अत्थपदं सेय्यो, यं सुत्वा उपसम्मति॥
१०१.
सहस्समपि चे गाथा, अनत्थपदसंहिता।
एकं गाथापदं सेय्यो, यं सुत्वा उपसम्मति॥
१०२.
यो च गाथा सतं भासे, अनत्थपदसंहिता [अनत्थपदसञ्हितं (क॰) विसेसनं हेतं गाथातिपदस्स]।
एकं धम्मपदं सेय्यो, यं सुत्वा उपसम्मति॥
१०३.
यो सहस्सं सहस्सेन, सङ्गामे मानुसे जिने।
एकञ्च जेय्यमत्तानं [अत्तानं (सी॰ पी॰)], स वे सङ्गामजुत्तमो॥
१०४.
अत्ता हवे जितं सेय्यो, या चायं इतरा पजा।
अत्तदन्तस्स पोसस्स, निच्चं सञ्ञतचारिनो॥</description>
    </item>
    
    <item>
      <title>०९. पापवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/09_pApavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/09_pApavaggo/</guid>
      <description>९. पापवग्गो
११६.
अभित्थरेथ कल्याणे, पापा चित्तं निवारये।
दन्धञ्हि करोतो पुञ्ञं, पापस्मिं रमती मनो॥
११७.
पापञ्चे पुरिसो कयिरा, न नं [न तं (सी॰ पी॰)] कयिरा पुनप्पुनम्।
न तम्हि छन्दं कयिराथ, दुक्खो पापस्स उच्चयो॥
११८.
पुञ्ञञ्चे पुरिसो कयिरा, कयिरा नं [कयिराथेतं (सी॰ स्या॰), कयिराथेनं (पी॰)] पुनप्पुनम्।
तम्हि छन्दं कयिराथ, सुखो पुञ्ञस्स उच्चयो॥
११९.
पापोपि पस्सति भद्रं, याव पापं न पच्चति।
यदा च पच्चति पापं, अथ पापो पापानि [अथ पापानि (?)] पस्सति॥</description>
    </item>
    
    <item>
      <title>१०. दण्डवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/10_daNDavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/10_daNDavaggo/</guid>
      <description>१०. दण्डवग्गो
१२९.
सब्बे तसन्ति दण्डस्स, सब्बे भायन्ति मच्चुनो।
अत्तानं उपमं कत्वा, न हनेय्य न घातये॥
१३०.
सब्बे तसन्ति दण्डस्स, सब्बेसं जीवितं पियम्।
अत्तानं उपमं कत्वा, न हनेय्य न घातये॥
१३१.
सुखकामानि भूतानि, यो दण्डेन विहिंसति।
अत्तनो सुखमेसानो, पेच्च सो न लभते सुखं॥
१३२.
सुखकामानि भूतानि, यो दण्डेन न हिंसति।
अत्तनो सुखमेसानो, पेच्च सो लभते सुखं॥
१३३.
मावोच फरुसं कञ्चि, वुत्ता पटिवदेय्यु तं [पटिवदेय्युं तं (क॰)]।
दुक्खा हि सारम्भकथा, पटिदण्डा फुसेय्यु तं [फुसेय्युं तं (क॰)]॥</description>
    </item>
    
    <item>
      <title>११. जरावग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/11_jarAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/11_jarAvaggo/</guid>
      <description>११. जरावग्गो
१४६.
को नु हासो [किन्नु हासो (क॰)] किमानन्दो, निच्चं पज्जलिते सति।
अन्धकारेन ओनद्धा, पदीपं न गवेसथ॥
१४७.
पस्स चित्तकतं बिम्बं, अरुकायं समुस्सितम्।
आतुरं बहुसङ्कप्पं, यस्स नत्थि धुवं ठिति॥
१४८.
परिजिण्णमिदं रूपं, रोगनीळं [रोगनिड्ढं (सी॰ पी॰), रोगनिद्धं (स्या॰)] पभङ्गुरम्।
भिज्जति पूतिसन्देहो, मरणन्तञ्हि जीवितं॥
१४९.
यानिमानि अपत्थानि [यानिमानि अपत्थानि (सी॰ स्या॰ पी॰), यानिमानि’पविद्धानि (?)], अलाबूनेव [अलापूनेव (सी॰ स्या॰ पी॰)] सारदे।
कापोतकानि अट्ठीनि, तानि दिस्वान का रति॥
१५०.
अट्ठीनं नगरं कतं, मंसलोहितलेपनम्।</description>
    </item>
    
    <item>
      <title>१२. अत्तवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/12_attavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/12_attavaggo/</guid>
      <description>१२. अत्तवग्गो
१५७.
अत्तानञ्चे पियं जञ्ञा, रक्खेय्य नं सुरक्खितम्।
तिण्णं अञ्ञतरं यामं, पटिजग्गेय्य पण्डितो॥
१५८.
अत्तानमेव पठमं, पतिरूपे निवेसये।
अथञ्ञमनुसासेय्य, न किलिस्सेय्य पण्डितो॥
१५९.
अत्तानं चे तथा कयिरा, यथाञ्ञमनुसासति।
सुदन्तो वत दमेथ, अत्ता हि किर दुद्दमो॥
१६०.
अत्ता हि अत्तनो नाथो, को हि नाथो परो सिया।
अत्तना हि सुदन्तेन, नाथं लभति दुल्लभं॥
१६१.
अत्तना हि कतं पापं, अत्तजं अत्तसम्भवम्।
अभिमत्थति [अभिमन्तति (सी॰ पी॰)] दुम्मेधं, वजिरं वस्ममयं [वजिरंव’म्हमयं (स्या॰ क॰)] मणिं॥</description>
    </item>
    
    <item>
      <title>१३. लोकवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/13_lokavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/13_lokavaggo/</guid>
      <description>१३. लोकवग्गो
१६७.
हीनं धम्मं न सेवेय्य, पमादेन न संवसे।
मिच्छादिट्ठिं न सेवेय्य, न सिया लोकवड्ढनो॥
१६८.
उत्तिट्ठे नप्पमज्जेय्य, धम्मं सुचरितं चरे।
धम्मचारी सुखं सेति, अस्मिं लोके परम्हि च॥
१६९.
धम्मं चरे सुचरितं, न नं दुच्चरितं चरे।
धम्मचारी सुखं सेति, अस्मिं लोके परम्हि च॥
१७०.
यथा पुब्बुळकं [पुब्बुळकं (सी॰ पी॰)] पस्से, यथा पस्से मरीचिकम्।
एवं लोकं अवेक्खन्तं, मच्चुराजा न पस्सति॥
१७१.
एथ पस्सथिमं लोकं, चित्तं राजरथूपमम्।
यत्थ बाला विसीदन्ति, नत्थि सङ्गो विजानतं॥</description>
    </item>
    
    <item>
      <title>१४. बुद्धवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/14_buddhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/14_buddhavaggo/</guid>
      <description>१४. बुद्धवग्गो
१७९.
यस्स जितं नावजीयति, जितं यस्स [जितमस्स (सी॰ स्या॰ पी॰), जितं मस्स (क॰)] नो याति कोचि लोके।
तं बुद्धमनन्तगोचरं, अपदं केन पदेन नेस्सथ॥
१८०.
यस्स जालिनी विसत्तिका, तण्हा नत्थि कुहिञ्चि नेतवे।
तं बुद्धमनन्तगोचरं, अपदं केन पदेन नेस्सथ॥
१८१.
ये झानपसुता धीरा, नेक्खम्मूपसमे रता।
देवापि तेसं पिहयन्ति, सम्बुद्धानं सतीमतं॥
१८२.
किच्छो मनुस्सपटिलाभो, किच्छं मच्चान जीवितम्।
किच्छं सद्धम्मस्सवनं, किच्छो बुद्धानमुप्पादो॥
१८३.
सब्बपापस्स अकरणं, कुसलस्स उपसम्पदा [कुसलस्सूपसम्पदा (स्या॰)]।
सचित्तपरियोदपनं [सचित्तपरियोदापनं (?)], एतं बुद्धान सासनं॥</description>
    </item>
    
    <item>
      <title>१५. सुखवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/15_sukhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/15_sukhavaggo/</guid>
      <description>१५. सुखवग्गो
१९७.
सुसुखं वत जीवाम, वेरिनेसु अवेरिनो।
वेरिनेसु मनुस्सेसु, विहराम अवेरिनो॥
१९८.
सुसुखं वत जीवाम, आतुरेसु अनातुरा।
आतुरेसु मनुस्सेसु, विहराम अनातुरा॥
१९९.
सुसुखं वत जीवाम, उस्सुकेसु अनुस्सुका।
उस्सुकेसु मनस्सेसु, विहराम अनुस्सुका॥
२००.
सुसुखं वत जीवाम, येसं नो नत्थि किञ्चनम्।
पीतिभक्खा भविस्साम, देवा आभस्सरा यथा॥
२०१.
जयं वेरं पसवति, दुक्खं सेति पराजितो।
उपसन्तो सुखं सेति, हित्वा जयपराजयं॥
२०२.
नत्थि रागसमो अग्गि, नत्थि दोससमो कलि।
नत्थि खन्धसमा [खन्धादिसा (सी॰ स्या॰ पी॰ रूपसिद्धिया समेति)] दुक्खा, नत्थि सन्तिपरं सुखं॥</description>
    </item>
    
    <item>
      <title>१६. पियवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/16_piyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/16_piyavaggo/</guid>
      <description>१६. पियवग्गो
२०९.
अयोगे युञ्जमत्तानं, योगस्मिञ्च अयोजयम्।
अत्थं हित्वा पियग्गाही, पिहेतत्तानुयोगिनं॥
२१०.
मा पियेहि समागञ्छि, अप्पियेहि कुदाचनम्।
पियानं अदस्सनं दुक्खं, अप्पियानञ्च दस्सनं॥
२११.
तस्मा पियं न कयिराथ, पियापायो हि पापको।
गन्था तेसं न विज्जन्ति, येसं नत्थि पियाप्पियं॥
२१२.
पियतो जायती सोको, पियतो जायती [जायते (क॰)] भयम्।
पियतो विप्पमुत्तस्स, नत्थि सोको कुतो भयं॥
२१३.
पेमतो जायती सोको, पेमतो जायती भयम्।
पेमतो विप्पमुत्तस्स, नत्थि सोको कुतो भयं॥
२१४.
रतिया जायती सोको, रतिया जायती भयम्।</description>
    </item>
    
    <item>
      <title>१७. कोधवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/17_kodhavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/17_kodhavaggo/</guid>
      <description>१७. कोधवग्गो
२२१.
कोधं जहे विप्पजहेय्य मानं, संयोजनं सब्बमतिक्कमेय्य।
तं नामरूपस्मिमसज्जमानं, अकिञ्चनं नानुपतन्ति दुक्खा॥
२२२.
यो वे उप्पतितं कोधं, रथं भन्तंव वारये [धारये (सी॰ स्या॰ पी॰)]।
तमहं सारथिं ब्रूमि, रस्मिग्गाहो इतरो जनो॥
२२३.
अक्कोधेन जिने कोधं, असाधुं साधुना जिने।
जिने कदरियं दानेन, सच्चेनालिकवादिनं॥
२२४.
सच्चं भणे न कुज्झेय्य, दज्जा अप्पम्पि [दज्जा’प्पस्मिम्पि (सी॰ पी॰), दज्जा अप्पस्मि (स्या॰ क॰)] याचितो।
एतेहि तीहि ठानेहि, गच्छे देवान सन्तिके॥
२२५.
अहिंसका ये मुनयो [अहिंसकाया मुनयो (क॰)], निच्चं कायेन संवुता।</description>
    </item>
    
    <item>
      <title>१८. मलवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/18_malavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/18_malavaggo/</guid>
      <description>१८. मलवग्गो
२३५.
पण्डुपलासोव दानिसि, यमपुरिसापि च ते [तं (सी॰ स्या॰ कं॰ पी॰)] उपट्ठिता।
उय्योगमुखे च तिट्ठसि, पाथेय्यम्पि च ते न विज्जति॥
२३६.
सो करोहि दीपमत्तनो, खिप्पं वायम पण्डितो भव।
निद्धन्तमलो अनङ्गणो, दिब्बं अरियभूमिं उपेहिसि [दिब्बं अरियभूमिमेहिसि (सी॰ स्या॰ पी॰), दिब्बमरियभूमिं उपेहिसि (?)]॥
२३७.
उपनीतवयो च दानिसि, सम्पयातोसि यमस्स सन्तिके।
वासो [वासोपि च (बहूसु)] ते नत्थि अन्तरा, पाथेय्यम्पि च ते न विज्जति॥
२३८.
सो करोहि दीपमत्तनो, खिप्पं वायम पण्डितो भव।</description>
    </item>
    
    <item>
      <title>१९. धम्मट्ठवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/19_dhammaTThavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/19_dhammaTThavaggo/</guid>
      <description>१९. धम्मट्ठवग्गो
२५६.
न तेन होति धम्मट्ठो, येनत्थं साहसा [सहसा (सी॰ स्या॰ क॰)] नये।
यो च अत्थं अनत्थञ्च, उभो निच्छेय्य पण्डितो॥
२५७.
असाहसेन धम्मेन, समेन नयती परे।
धम्मस्स गुत्तो मेधावी, ‘‘धम्मट्ठो’’ति पवुच्चति॥
२५८.
न तेन पण्डितो होति, यावता बहु भासति।
खेमी अवेरी अभयो, ‘‘पण्डितो’’ति पवुच्चति॥
२५९.
न तावता धम्मधरो, यावता बहु भासति।
यो च अप्पम्पि सुत्वान, धम्मं कायेन पस्सति।
स वे धम्मधरो होति, यो धम्मं नप्पमज्जति॥
२६०.
न तेन थेरो सो होति [थेरो होति (सी॰ स्या॰)], येनस्स पलितं सिरो।</description>
    </item>
    
    <item>
      <title>२०. मग्गवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/20_maggavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/20_maggavaggo/</guid>
      <description>२०. मग्गवग्गो
२७३.
मग्गानट्ठङ्गिको सेट्ठो, सच्चानं चतुरो पदा।
विरागो सेट्ठो धम्मानं, द्विपदानञ्च चक्खुमा॥
२७४.
एसेव [एसोव (सी॰ पी॰)] मग्गो नत्थञ्ञो, दस्सनस्स विसुद्धिया।
एतञ्हि तुम्हे पटिपज्जथ, मारस्सेतं पमोहनं॥
२७५.
एतञ्हि तुम्हे पटिपन्ना, दुक्खस्सन्तं करिस्सथ।
अक्खातो वो [अक्खातो वे (सी॰ पी॰)] मया मग्गो, अञ्ञाय सल्लकन्तनं [सल्लसन्थनं (सी॰ पी॰), सल्लसत्थनं (स्या॰)]॥
२७६.
तुम्हेहि किच्चमातप्पं, अक्खातारो तथागता।
पटिपन्ना पमोक्खन्ति, झायिनो मारबन्धना॥
२७७.
‘‘सब्बे सङ्खारा अनिच्चा’’ति, यदा पञ्ञाय पस्सति।
अथ निब्बिन्दति दुक्खे, एस मग्गो विसुद्धिया॥</description>
    </item>
    
    <item>
      <title>२१. पकिण्णकवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/21_pakiNNakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/21_pakiNNakavaggo/</guid>
      <description>२१. पकिण्णकवग्गो
२९०.
मत्तासुखपरिच्चागा , पस्से चे विपुलं सुखम्।
चजे मत्तासुखं धीरो, सम्पस्सं विपुलं सुखं॥
२९१.
परदुक्खूपधानेन, अत्तनो [यो अत्तनो (स्या॰ पी॰ क॰)] सुखमिच्छति।
वेरसंसग्गसंसट्ठो, वेरा सो न परिमुच्चति॥
२९२.
यञ्हि किच्चं अपविद्धं [तदपविद्धं (सी॰ स्या॰)], अकिच्चं पन कयिरति।
उन्नळानं पमत्तानं, तेसं वड्ढन्ति आसवा॥
२९३.
येसञ्च सुसमारद्धा, निच्चं कायगता सति।
अकिच्चं ते न सेवन्ति, किच्चे सातच्चकारिनो।
सतानं सम्पजानानं, अत्थं गच्छन्ति आसवा॥
२९४.
मातरं पितरं हन्त्वा, राजानो द्वे च खत्तिये।
रट्ठं सानुचरं हन्त्वा, अनीघो याति ब्राह्मणो॥</description>
    </item>
    
    <item>
      <title>२२. निरयवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/22_nirayavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/22_nirayavaggo/</guid>
      <description>२२. निरयवग्गो
३०६.
अभूतवादी निरयं उपेति, यो वापि [यो चापि (सी॰ पी॰ क॰)] कत्वा न करोमि चाह [न करोमीति चाह (स्या॰)]।
उभोपि ते पेच्च समा भवन्ति, निहीनकम्मा मनुजा परत्थ॥
३०७.
कासावकण्ठा बहवो, पापधम्मा असञ्ञता।
पापा पापेहि कम्मेहि, निरयं ते उपपज्जरे॥
३०८.
सेय्यो अयोगुळो भुत्तो, तत्तो अग्गिसिखूपमो।
यञ्चे भुञ्जेय्य दुस्सीलो, रट्ठपिण्डमसञ्ञतो॥
३०९.
चत्तारि ठानानि नरो पमत्तो, आपज्जति परदारूपसेवी।
अपुञ्ञलाभं न निकामसेय्यं, निन्दं ततीयं निरयं चतुत्थं॥
३१०.
अपुञ्ञलाभो च गती च पापिका, भीतस्स भीताय रती च थोकिका।</description>
    </item>
    
    <item>
      <title>२३. नागवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/23_nAgavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/23_nAgavaggo/</guid>
      <description>२३. नागवग्गो
३२०.
अहं नागोव सङ्गामे, चापतो पतितं सरम्।
अतिवाक्यं तितिक्खिस्सं, दुस्सीलो हि बहुज्जनो॥
३२१.
दन्तं नयन्ति समितिं, दन्तं राजाभिरूहति।
दन्तो सेट्ठो मनुस्सेसु, योतिवाक्यं तितिक्खति॥
३२२.
वरमस्सतरा दन्ता, आजानीया च [आजानीयाव (स्या॰)] सिन्धवा।
कुञ्जरा च [कुञ्जराव (स्या॰)] महानागा, अत्तदन्तो ततो वरं॥
३२३.
न हि एतेहि यानेहि, गच्छेय्य अगतं दिसम्।
यथात्तना सुदन्तेन, दन्तो दन्तेन गच्छति॥
३२४.
धनपालो [धनपालको (सी॰ स्या॰ कं॰ पी॰)] नाम कुञ्जरो, कटुकभेदनो [कटुकप्पभेदनो (सी॰ स्या॰ पी॰)] दुन्निवारयो।
बद्धो कबळं न भुञ्जति, सुमरति [सुसरति (क॰)] नागवनस्स कुञ्जरो॥</description>
    </item>
    
    <item>
      <title>२४. तण्हावग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/24_taNhAvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/24_taNhAvaggo/</guid>
      <description>२४. तण्हावग्गो
३३४.
मनुजस्स पमत्तचारिनो, तण्हा वड्ढति मालुवा विय।
सो प्लवती [प्लवति (सी॰ पी॰), पलवेती (क॰), उप्लवति (?)] हुरा हुरं, फलमिच्छंव वनस्मि वानरो॥
३३५.
यं एसा सहते जम्मी, तण्हा लोके विसत्तिका।
सोका तस्स पवड्ढन्ति, अभिवट्ठंव [अभिवड्ढंव (स्या॰), अभिवट्टंव (पी॰), अभिवुड्ढंव (क॰)] बीरणं॥
३३६.
यो चेतं सहते जम्मिं, तण्हं लोके दुरच्चयम्।
सोका तम्हा पपतन्ति, उदबिन्दुव पोक्खरा॥
३३७.
तं वो वदामि भद्दं वो, यावन्तेत्थ समागता।
तण्हाय मूलं खणथ, उसीरत्थोव बीरणम्।
मा वो नळंव सोतोव, मारो भञ्जि पुनप्पुनं॥</description>
    </item>
    
    <item>
      <title>२५. भिक्खुवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/25_bhikkhuvaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/25_bhikkhuvaggo/</guid>
      <description>२५. भिक्खुवग्गो
३६०.
चक्खुना संवरो साधु, साधु सोतेन संवरो।
घानेन संवरो साधु, साधु जिव्हाय संवरो॥
३६१.
कायेन संवरो साधु, साधु वाचाय संवरो।
मनसा संवरो साधु, साधु सब्बत्थ संवरो।
सब्बत्थ संवुतो भिक्खु, सब्बदुक्खा पमुच्चति॥
३६२.
हत्थसंयतो पादसंयतो, वाचासंयतो संयतुत्तमो।
अज्झत्तरतो समाहितो, एको सन्तुसितो तमाहु भिक्खुं॥
३६३.
यो मुखसंयतो भिक्खु, मन्तभाणी अनुद्धतो।
अत्थं धम्मञ्च दीपेति, मधुरं तस्स भासितं॥
३६४.
धम्मारामो धम्मरतो, धम्मं अनुविचिन्तयम्।
धम्मं अनुस्सरं भिक्खु, सद्धम्मा न परिहायति॥
३६५.
सलाभं नातिमञ्ञेय्य, नाञ्ञेसं पिहयं चरे।</description>
    </item>
    
    <item>
      <title>२६. ब्राह्मणवग्गो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/26_brAhmaNavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/02_dhammapadapALi/26_brAhmaNavaggo/</guid>
      <description>२६. ब्राह्मणवग्गो
३८३.
छिन्द सोतं परक्कम्म, कामे पनुद ब्राह्मण।
सङ्खारानं खयं ञत्वा, अकतञ्ञूसि ब्राह्मण॥
३८४.
यदा द्वयेसु धम्मेसु, पारगू होति ब्राह्मणो।
अथस्स सब्बे संयोगा, अत्थं गच्छन्ति जानतो॥
३८५.
यस्स पारं अपारं वा, पारापारं न विज्जति।
वीतद्दरं विसंयुत्तं, तमहं ब्रूमि ब्राह्मणं॥
३८६.
झायिं विरजमासीनं, कतकिच्चमनासवम्।
उत्तमत्थमनुप्पत्तं, तमहं ब्रूमि ब्राह्मणं॥
३८७.
दिवा तपति आदिच्चो, रत्तिमाभाति चन्दिमा।
सन्नद्धो खत्तियो तपति, झायी तपति ब्राह्मणो।
अथ सब्बमहोरत्तिं [सब्बमहोरत्तं (?)], बुद्धो तपति तेजसा॥
३८८.
बाहितपापोति ब्राह्मणो, समचरिया समणोति वुच्चति।</description>
    </item>
    
  </channel>
</rss>