<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | १२. द्वादसकनिपातो</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="१२. द्वादसकनिपातो" />
<meta property="og:description" content="१२. द्वादसकनिपातो
४६४. चूळकुणालजातकं (१)
१.
लुद्धानं [खुद्दानं (सी॰ स्या॰ पी॰)] लहुचित्तानं, अकतञ्ञून दुब्भिनम्।
नादेवसत्तो पुरिसो, थीनं सद्धातुमरहति॥
२.
न ता पजानन्ति कतं न किच्चं, न मातरं पितरं भातरं वा।
अनरिया समतिक्कन्तधम्मा, सस्सेव चित्तस्स वसं वजन्ति॥
३.
चिरानुवुट्ठम्पि [चिरानुवुत्थम्पि (सी॰ पी॰)] पियं मनापं, अनुकम्पकं पाणसमम्पि भत्तुं [सन्तं (सी॰ स्या॰ पी॰)]।
आवासु किच्चेसु च नं जहन्ति, तस्माहमित्थीनं न विस्ससामि॥
४.
थीनञ्हि चित्तं यथा वानरस्स, कन्नप्पकन्नं यथा रुक्खछाया।
चलाचलं हदयमित्थियानं, चक्कस्स नेमि विय परिवत्तति॥" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/" />

<meta itemprop="name" content="१२. द्वादसकनिपातो">
<meta itemprop="description" content="१२. द्वादसकनिपातो
४६४. चूळकुणालजातकं (१)
१.
लुद्धानं [खुद्दानं (सी॰ स्या॰ पी॰)] लहुचित्तानं, अकतञ्ञून दुब्भिनम्।
नादेवसत्तो पुरिसो, थीनं सद्धातुमरहति॥
२.
न ता पजानन्ति कतं न किच्चं, न मातरं पितरं भातरं वा।
अनरिया समतिक्कन्तधम्मा, सस्सेव चित्तस्स वसं वजन्ति॥
३.
चिरानुवुट्ठम्पि [चिरानुवुत्थम्पि (सी॰ पी॰)] पियं मनापं, अनुकम्पकं पाणसमम्पि भत्तुं [सन्तं (सी॰ स्या॰ पी॰)]।
आवासु किच्चेसु च नं जहन्ति, तस्माहमित्थीनं न विस्ससामि॥
४.
थीनञ्हि चित्तं यथा वानरस्स, कन्नप्पकन्नं यथा रुक्खछाया।
चलाचलं हदयमित्थियानं, चक्कस्स नेमि विय परिवत्तति॥">

<meta itemprop="wordCount" content="2214">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="१२. द्वादसकनिपातो"/>
<meta name="twitter:description" content="१२. द्वादसकनिपातो
४६४. चूळकुणालजातकं (१)
१.
लुद्धानं [खुद्दानं (सी॰ स्या॰ पी॰)] लहुचित्तानं, अकतञ्ञून दुब्भिनम्।
नादेवसत्तो पुरिसो, थीनं सद्धातुमरहति॥
२.
न ता पजानन्ति कतं न किच्चं, न मातरं पितरं भातरं वा।
अनरिया समतिक्कन्तधम्मा, सस्सेव चित्तस्स वसं वजन्ति॥
३.
चिरानुवुट्ठम्पि [चिरानुवुत्थम्पि (सी॰ पी॰)] पियं मनापं, अनुकम्पकं पाणसमम्पि भत्तुं [सन्तं (सी॰ स्या॰ पी॰)]।
आवासु किच्चेसु च नं जहन्ति, तस्माहमित्थीनं न विस्ससामि॥
४.
थीनञ्हि चित्तं यथा वानरस्स, कन्नप्पकन्नं यथा रुक्खछाया।
चलाचलं हदयमित्थियानं, चक्कस्स नेमि विय परिवत्तति॥"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/tipiTaka\/01_mUlam\/02_suttapiTaka\/05_khuddakanikAya\/14_jAtakapALi-1\/12_dvAdasakanipAto\/".replace(basePath, "/");
    pageVars.pageParams = {};
    pageVars.pageSource = "01_mUlam\/02_suttapiTaka\/05_khuddakanikAya\/14_jAtakapALi-1\/12_dvAdasakanipAto.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <script src="/tipiTaka/webpack_dist/search-bundle.js"></script>

    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    

    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> १२. द्वादसकनिपातो</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="१२. द्वादसकनिपातो">१२. द्वादसकनिपातो</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/content/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>१२. द्वादसकनिपातो</p>
<p>४६४. चूळकुणालजातकं (१)<br>
१.<br>
लुद्धानं [खुद्दानं (सी॰ स्या॰ पी॰)] लहुचित्तानं, अकतञ्ञून दुब्भिनम्।<br>
नादेवसत्तो पुरिसो, थीनं सद्धातुमरहति॥<br>
२.<br>
न ता पजानन्ति कतं न किच्चं, न मातरं पितरं भातरं वा।<br>
अनरिया समतिक्कन्तधम्मा, सस्सेव चित्तस्स वसं वजन्ति॥<br>
३.<br>
चिरानुवुट्ठम्पि [चिरानुवुत्थम्पि (सी॰ पी॰)] पियं मनापं, अनुकम्पकं पाणसमम्पि भत्तुं [सन्तं (सी॰ स्या॰ पी॰)]।<br>
आवासु किच्चेसु च नं जहन्ति, तस्माहमित्थीनं न विस्ससामि॥<br>
४.<br>
थीनञ्हि चित्तं यथा वानरस्स, कन्नप्पकन्नं यथा रुक्खछाया।<br>
चलाचलं हदयमित्थियानं, चक्कस्स नेमि विय परिवत्तति॥<br>
५.<br>
यदा ता पस्सन्ति समेक्खमाना, आदेय्यरूपं पुरिसस्स वित्तम्।<br>
सण्हाहि वाचाहि नयन्ति मेनं, कम्बोजका जलजेनेव अस्सं॥<br>
६.<br>
यदा न पस्सन्ति समेक्खमाना, आदेय्यरूपं पुरिसस्स वित्तम्।<br>
समन्ततो नं परिवज्जयन्ति, तिण्णो नदीपारगतोव कुल्लं॥<br>
७.<br>
सिलेसूपमा सिखिरिव सब्बभक्खा, तिक्खमाया नदीरिव सीघसोता।<br>
सेवन्ति हेता पियमप्पियञ्च, नावा यथा ओरकूलं परञ्च॥<br>
८.<br>
न ता एकस्स न द्विन्नं, आपणोव पसारितो।<br>
यो ता मय्हन्ति मञ्ञेय्य, वातं जालेन बाधये [बन्धये (स्या॰ क॰)]॥<br>
९.<br>
यथा नदी च पन्थो च, पानागारं सभा पपा।<br>
एवं लोकित्थियो नाम, वेला तासं न विज्जति [इमिस्सा गाथाय पुब्बद्धापरद्धं विपरियायेन दिस्सति (क॰)]॥<br>
१०.<br>
घतासनसमा एता, कण्हसप्पसिरूपमा।<br>
गावो बहितिणस्सेव, ओमसन्ति वरं वरं॥<br>
११.<br>
घतासनं कुञ्जरं कण्हसप्पं, मुद्धाभिसित्तं पमदा च सब्बा।<br>
एते नरो निच्चयतो [निच्चयत्तो (सी॰ पी॰)] भजेथ, तेसं हवे दुब्बिदु सब्बभावो [सच्चभावो (स्या॰)]॥<br>
१२.<br>
नच्चन्तवण्णा न बहूनं कन्ता, न दक्खिणा पमदा सेवितब्बा।<br>
न परस्स भरिया न धनस्स हेतु, एतित्थियो पञ्च न सेवितब्बाति॥<br>
चूळकुणालजातकं पठमम्।</p>
<p>४६५. भद्दसालजातकं (२)<br>
१३.<br>
का त्वं सुद्धेहि वत्थेहि, अघे वेहायसं [वेहासयं (सी॰ पी॰)] ठिता।<br>
केन त्यास्सूनि वत्तन्ति, कुतो तं भयमागतं॥<br>
१४.<br>
तवेव देव विजिते, भद्दसालोति मं विदू।<br>
सट्ठि [सट्ठिं (सी॰ पी॰)] वस्ससहस्सानि, तिट्ठतो पूजितस्स मे॥<br>
१५.<br>
कारयन्ता नगरानि, अगारे च दिसम्पति।<br>
विविधे चापि पासादे, न मं ते अच्चमञ्ञिसुम्।<br>
यथेव मं ते पूजेसुं, तथेव त्वम्पि पूजय॥<br>
१६.<br>
तं इवाहं [तञ्च अहं (सी॰ स्या॰ पी॰)] न पस्सामि, थूलं कायेन ते दुमम्।<br>
आरोहपरिणाहेन, अभिरूपोसि जातिया॥<br>
१७.<br>
पासादं कारयिस्सामि, एकत्थम्भं मनोरमम्।<br>
तत्थ तं उपनेस्सामि, चिरं ते यक्ख जीवितं॥<br>
१८.<br>
एवं चित्तं उदपादि, सरीरेन विनाभावो।<br>
पुथुसो मं विकन्तित्वा, खण्डसो अवकन्तथ॥<br>
१९.<br>
अग्गे च छेत्वा मज्झे च, पच्छा मूलम्हि छिन्दथ [मूलञ्च छिन्दथ (सी॰), मूलं विछिन्दथ (पी॰)]।<br>
एवं मे छिज्जमानस्स, न दुक्खं मरणं सिया॥<br>
२०.<br>
हत्थपादं [हत्थपादे (क॰)] यथा छिन्दे [छिन्ने (क॰)], कण्णनासञ्च जीवतो।<br>
ततो पच्छा सिरो छिन्दे, तं दुक्खं मरणं सिया॥<br>
२१.<br>
सुखं नु खण्डसो छिन्नं, भद्दसालवनप्पति।<br>
किं हेतु किं उपादाय, खण्डसो छिन्नमिच्छसि॥<br>
२२.<br>
यञ्च हेतुमुपादाय, हेतुं धम्मूपसंहितम्।<br>
खण्डसो छिन्नमिच्छामि, महाराज सुणोहि मे॥<br>
२३.<br>
ञाती मे सुखसंवद्धा, मम पस्से निवातजा।<br>
तेपिहं उपहिंसेय्यं, परेसं असुखोचितं॥<br>
२४.<br>
चेतेय्यरूपं [चेतब्बरूपं (सी॰ पी॰)] चेतेसि, भद्दसालवनप्पति।<br>
हितकामोसि ञातीनं, अभयं सम्म दम्मि तेति॥<br>
भद्दसालजातकं दुतियम्।</p>
<p>४६६. समुद्दवाणिजजातकं (३)<br>
२५.<br>
कसन्ति वपन्ति ते जना, मनुजा कम्मफलूपजीविनो।<br>
नयिमस्स दीपकस्स भागिनो, जम्बुदीपा इदमेव नो वरं॥<br>
२६.<br>
तिपञ्चरत्तूपगतम्हि चन्दे, वेगो महा हेहिति सागरस्स।<br>
उप्लविस्सं दीपमिमं उळारं, मा वो वधी गच्छथ लेणमञ्ञं॥<br>
२७.<br>
न जातुयं सागरवारिवेगो, उप्लविस्सं दीपमिमं उळारम्।<br>
तं मे निमित्तेहि बहूहि दिट्ठं, मा भेथ किं सोचथ मोदथव्हो [मोदथ वो (क॰) ६.३८ मोग्गल्लानसुत्तं पस्सितब्बं]॥<br>
२८.<br>
पहूतभक्खं बहुअन्नपानं, पत्तत्थ आवासमिमं उळारम्।<br>
न वो भयं पटिपस्सामि किञ्चि, आपुत्तपुत्तेहि पमोदथव्हो॥<br>
२९.<br>
यो देवोयं दक्खिणायं [दक्खिणस्सं (सी॰)] दिसायं, खेमन्ति पक्कोसति तस्स सच्चम्।<br>
न उत्तरो वेदि भयाभयस्स, मा भेथ किं सोचथ मोदथव्हो॥<br>
३०.<br>
यथा इमे विप्पवदन्ति यक्खा, एको भयं संसति खेममेको।<br>
तदिङ्घ मय्हं वचनं सुणाथ, खिप्पं लहुं मा विनस्सिम्ह सब्बे॥<br>
३१.<br>
सब्बे समागम्म करोम नावं, दोणिं दळ्हं सब्बयन्तूपपन्नम्।<br>
सचे अयं दक्खिणो सच्चमाह, मोघं पटिक्कोसति उत्तरोयम्।<br>
सा चेव नो हेहिति आपदत्था, इमञ्च दीपं न परिच्चजेम॥<br>
३२.<br>
सचे च खो उत्तरो सच्चमाह, मोघं पटिक्कोसति दक्खिणोयम्।<br>
तमेव नावं अभिरुय्ह सब्बे, एवं मयं सोत्थि तरेमु पारं॥<br>
३३.<br>
न वे सुगण्हं पठमेन सेट्ठं, कनिट्ठमापाथगतं गहेत्वा।<br>
यो चीध तच्छं [मज्झं (सी॰ स्या॰ पी॰)] पविचेय्य गण्हति [गण्हि (क॰)], स वे नरो सेट्ठमुपेति ठानं॥<br>
३४.<br>
यथापि ते सागरवारिमज्झे, सकम्मुना सोत्थि वहिंसु वाणिजा।<br>
अनागतत्थं पटिविज्झियान, अप्पम्पि नाच्चेति स भूरिपञ्ञो॥<br>
३५.<br>
बाला च मोहेन रसानुगिद्धा, अनागतं अप्पटिविज्झियत्थम्।<br>
पच्चुप्पन्ने सीदन्ति अत्थजाते, समुद्दमज्झे यथा ते मनुस्सा॥<br>
३६.<br>
अनागतं पटिकयिराथ किच्चं, ‘‘मा मं किच्चं किच्चकाले ब्यधेसि’’।<br>
तं तादिसं पटिकत [पटिकतं (क॰), पटिगत (सी॰ अट्ठ॰), पटिकच्च (?)] किच्चकारिं, न तं किच्चं किच्चकाले ब्यधेतीति॥<br>
समुद्दवाणिजजातकं ततियम्।</p>
<p>४६७. कामजातकं (४)<br>
३७.<br>
कामं कामयमानस्स, तस्स चे तं समिज्झति।<br>
अद्धा पीतिमनो होति, लद्धा मच्चो यदिच्छति॥<br>
३८.<br>
कामं कामयमानस्स, तस्स चे तं समिज्झति।<br>
ततो नं अपरं कामे, धम्मे तण्हंव विन्दति॥<br>
३९.<br>
गवंव सिङ्गिनो सिङ्गं, वड्ढमानस्स वड्ढति।<br>
एवं मन्दस्स पोसस्स, बालस्स अविजानतो।<br>
भिय्यो तण्हा पिपासा च, वड्ढमानस्स वड्ढति॥<br>
४०.<br>
पथब्या सालियवकं, गवस्सं [गवासं (सी॰ स्या॰ पी॰)] दासपोरिसम्।<br>
दत्वा च [दत्वापि (सी॰ स्या॰), दत्वा वा (पी॰)] नालमेकस्स, इति विद्वा [विद्धा (स्या॰)] समं चरे॥<br>
४१.<br>
राजा पसय्ह पथविं विजित्वा, ससागरन्तं महिमावसन्तो।<br>
ओरं समुद्दस्स अतित्तरूपो [अतित्तिरूपो (क॰)], पारं समुद्दस्सपि पत्थयेथ॥<br>
४२.<br>
याव अनुस्सरं कामे, मनसा तित्ति नाज्झगा।<br>
ततो निवत्ता पटिकम्म दिस्वा, ते वे सुतित्ता ये [तित्ता (सी॰ स्या॰ पी॰)] पञ्ञाय तित्ता॥<br>
४३.<br>
पञ्ञाय तित्तिनं [तित्तीनं (सी॰ स्या॰)] सेट्ठं, न सो कामेहि तप्पति।<br>
पञ्ञाय तित्तं पुरिसं, तण्हा न कुरुते वसं॥<br>
४४.<br>
अपचिनेथेव कामानं [कामानि (सी॰ स्या॰ पी॰)], अप्पिच्छस्स अलोलुपो।<br>
समुद्दमत्तो पुरिसो, न सो कामेहि तप्पति॥<br>
४५.<br>
रथकारोव चम्मस्स, परिकन्तं उपाहनम्।<br>
यं यं चजति [जहति (स्या॰ क॰)] कामानं, तं तं सम्पज्जते सुखम्।<br>
सब्बं चे सुखमिच्छेय्य, सब्बे कामे परिच्चजे॥<br>
४६.<br>
अट्ठ ते भासिता गाथा, सब्बा होन्ति सहस्सियो [सहस्सिया (?) उपरि सुतसोमजातके तथा दिस्सति]।<br>
पटिगण्ह महाब्रह्मे, साधेतं तव भासितं॥<br>
४७.<br>
न मे अत्थो सहस्सेहि, सतेहि नहुतेहि वा।<br>
पच्छिमं भासतो गाथं, कामे मे न रतो मनो॥<br>
४८.<br>
भद्रको [सद्दो (सी॰)] वतायं माणवको, सब्बलोकविदू मुनि।<br>
यो इमं तण्हं [यो तण्हं (सी॰ स्या॰)] दुक्खजननिं, परिजानाति पण्डितोति॥<br>
कामजातकं चतुत्थम्।</p>
<p>४६८. जनसन्धजातकं (५)<br>
४९.<br>
दस खलु इमानि [खलुमानि (स्या॰)] ठानानि, यानि पुब्बे अकरित्वा।<br>
स पच्छा मनुतप्पति, इच्चेवाह [इच्चाह राजा (सी॰ स्या॰ पी॰)] जनसन्धो॥<br>
५०.<br>
अलद्धा वित्तं तप्पति, पुब्बे असमुदानितम्।<br>
न पुब्बे धनमेसिस्सं, इति पच्छानुतप्पति॥<br>
५१.<br>
सक्यरूपं पुरे सन्तं, मया सिप्पं न सिक्खितम्।<br>
किच्छा वुत्ति असिप्पस्स, इति पच्छानुतप्पति॥<br>
५२.<br>
कूटवेदी पुरे आसिं, पिसुणो पिट्ठिमंसिको।<br>
चण्डो च फरुसो चापि [चासिं (सी॰ स्या॰ पी॰)], इति पच्छानुतप्पति॥<br>
५३.<br>
पाणातिपाती पुरे आसिं, लुद्दो चापि [चासिं (सी॰ पी॰)] अनारियो।<br>
भूतानं नापचायिस्सं, इति पच्छानुतप्पति॥<br>
५४.<br>
बहूसु वत सन्तीसु, अनापादासु इत्थिसु।<br>
परदारं असेविस्सं, इति पच्छानुतप्पति॥<br>
५५.<br>
बहुम्हि वत सन्तम्हि, अन्नपाने उपट्ठिते।<br>
न पुब्बे अददं [अददिं (सी॰)] दानं, इति पच्छानुतप्पति॥<br>
५६.<br>
मातरं पितरञ्चापि, जिण्णकं गतयोब्बनं [जिण्णके गतयोब्बने (सी॰ स्या॰ पी॰)]।<br>
पहु सन्तो न पोसिस्सं, इति पच्छानुतप्पति॥<br>
५७.<br>
आचरियमनुसत्थारं , सब्बकामरसाहरम्।<br>
पितरं अतिमञ्ञिस्सं, इति पच्छानुतप्पति॥<br>
५८.<br>
समणे ब्राह्मणे चापि, सीलवन्ते बहुस्सुते।<br>
न पुब्बे पयिरुपासिस्सं, इति पच्छानुतप्पति॥<br>
५९.<br>
साधु होति तपो चिण्णो, सन्तो च पयिरुपासितो।<br>
न च पुब्बे तपो चिण्णो, इति पच्छानुतप्पति॥<br>
६०.<br>
यो च एतानि ठानानि, योनिसो पटिपज्जति।<br>
करं पुरिसकिच्चानि, स पच्छा नानुतप्पतीति॥<br>
जनसन्धजातकं पञ्चमम्।</p>
<p>४६९. महाकण्हजातकं (६)<br>
६१.<br>
कण्हो कण्हो च घोरो च, सुक्कदाठो पभासवा [पतापवा (सी॰ स्या॰ पी॰)]।<br>
बद्धो पञ्चहि रज्जूहि, किं रवि [धीर (सी॰ पी॰), वीर (स्या॰)] सुनखो तव॥<br>
६२.<br>
नायं मिगानमत्थाय, उसीनक [उसीनर (सी॰ पी॰), उसीन्नर (स्या॰)] भविस्सति।<br>
मनुस्सानं अनयो हुत्वा, तदा कण्हो पमोक्खति॥<br>
६३.<br>
पत्तहत्था समणका, मुण्डा सङ्घाटिपारुता।<br>
नङ्गलेहि कसिस्सन्ति, तदा कण्हो पमोक्खति॥<br>
६४.<br>
तपस्सिनियो [तपनीया (क॰) दुतियन्तपदानि हेतानि] पब्बजिता, मुण्डा सङ्घाटिपारुता।<br>
यदा लोके गमिस्सन्ति, तदा कण्हो पमोक्खति॥<br>
६५.<br>
दीघोत्तरोट्ठा जटिला, पङ्कदन्ता रजस्सिरा।<br>
इणं चोदाय [वोदाय (सी॰ पी॰), चोदय (स्या॰)] गच्छन्ति, तदा कण्हो पमोक्खति॥<br>
६६.<br>
अधिच्च वेदे [वेदं (क॰)] सावित्तिं, यञ्ञतन्तञ्च [तन्त्रञ्च (सी॰ स्या॰ पी॰)] ब्राह्मणा।<br>
भतिकाय यजिस्सन्ति, तदा कण्हो पमोक्खति॥<br>
६७.<br>
मातरं पितरञ्चापि, जिण्णकं गतयोब्बनम्।<br>
पहू सन्तो [सन्ता (सी॰)] न भरन्ति, तदा कण्हो पमोक्खति॥<br>
६८.<br>
मातरं पितरञ्चापि, जिण्णकं गतयोब्बनम्।<br>
बाला तुम्हेति वक्खन्ति, तदा कण्हो पमोक्खति॥<br>
६९.<br>
आचरियभरियं सखिं [आचरियभरियं सखाभरियं (सी॰ पी॰)], मातुलानिं पितुच्छकिं [पितुच्छयं (सी॰), पितुच्छसं (पी॰)]।<br>
यदा लोके गमिस्सन्ति, तदा कण्हो पमोक्खति॥<br>
७०.<br>
असिचम्मं गहेत्वान, खग्गं पग्गय्ह ब्राह्मणा।<br>
पन्थघातं करिस्सन्ति, तदा कण्हो पमोक्खति॥<br>
७१.<br>
सुक्कच्छवी वेधवेरा, थूलबाहू अपातुभा।<br>
मित्तभेदं करिस्सन्ति, तदा कण्हो पमोक्खति॥<br>
७२.<br>
मायाविनो नेकतिका, असप्पुरिसचिन्तका।<br>
यदा लोके भविस्सन्ति, तदा कण्हो पमोक्खतीति॥<br>
महाकण्हजातकं छट्ठम्।</p>
<p>४७०. कोसियजातकं (७)<br>
७३.<br>
नेव किणामि नपि विक्किणामि, न चापि मे सन्निचयो च अत्थि [इधत्थि (स्या॰)]।<br>
सुकिच्छरूपं वतिदं परित्तं, पत्थोदनो नालमयं दुविन्नं॥<br>
७४.<br>
अप्पम्हा अप्पकं दज्जा, अनुमज्झतो मज्झकम्।<br>
बहुम्हा बहुकं दज्जा, अदानं नुपपज्जति [न उपपज्जति (सी॰ पी॰), नूपपज्जति (स्या॰)]॥<br>
७५.<br>
तं तं वदामि कोसिय, देहि दानानि भुञ्ज च॥<br>
अरियमग्गं समारूह [अरियं मग्गं समारुह (सी॰ पी॰)], नेकासी लभते सुखं॥<br>
७६.<br>
मोघञ्चस्स हुतं होति, मोघञ्चापि समीहितम्।<br>
अतिथिस्मिं यो निसिन्नस्मिं, एको भुञ्जति भोजनं॥<br>
७७.<br>
तं तं वदामि कोसिय, देहि दानानि भुञ्ज च।<br>
अरियमग्गं समारूह, नेकासी लभते सुखं॥<br>
७८.<br>
सच्चञ्चस्स हुतं होति, सच्चञ्चापि समीहितम्।<br>
अतिथिस्मिं यो निसिन्नस्मिं, नेको भुञ्जति भोजनं॥<br>
७९.<br>
तं तं वदामि कोसिय, देहि दानानि भुञ्ज च।<br>
अरियमग्गं समारूह, नेकासी लभते सुखं॥<br>
८०.<br>
सरञ्च जुहति पोसो, बहुकाय गयाय च।<br>
दोणे तिम्बरुतित्थस्मिं, सीघसोते महावहे॥<br>
८१.<br>
अत्र चस्स हुतं होति, अत्र चस्स समीहितम्।<br>
अतिथिस्मिं यो निसिन्नस्मिं, नेको भुञ्जति भोजनं॥<br>
८२.<br>
तं तं वदामि कोसिय, देहि दानानि भुञ्ज च।<br>
अरियमग्गं समारूह, नेकासी लभते सुखं॥<br>
८३.<br>
बळिसञ्हि सो निगिलति [निग्गिलति (सी॰ पी॰)], दीघसुत्तं सबन्धनम्।<br>
अतिथिस्मिं यो निसिन्नस्मिं, एको भुञ्जति भोजनं॥<br>
८४.<br>
तं तं वदामि कोसिय, देहि दानानि भुञ्ज च।<br>
अरियमग्गं समारूह, नेकासी लभते सुखं॥<br>
८५.<br>
उळारवण्णा वत ब्राह्मणा इमे, अयञ्च वो सुनखो किस्स हेतु।<br>
उच्चावचं वण्णनिभं विकुब्बति, अक्खाथ नो ब्राह्मणा के नु तुम्हे॥<br>
८६.<br>
चन्दो च सुरियो च [सूरियो च (क॰)] उभो इधागता, अयं पन मातलि देवसारथि।<br>
सक्कोहमस्मि तिदसानमिन्दो, एसो च खो पञ्चसिखोति वुच्चति॥<br>
८७.<br>
पाणिस्सरा मुदिङ्गा च [मुतिङ्गा च (सी॰ स्या॰ पी॰], मुरजालम्बरानि च।<br>
सुत्तमेनं पबोधेन्ति, पटिबुद्धो च नन्दति॥<br>
८८.<br>
ये केचिमे मच्छरिनो कदरिया, परिभासका समणब्राह्मणानम्।<br>
इधेव निक्खिप्प सरीरदेहं, कायस्स भेदा निरयं वजन्ति॥<br>
८९.<br>
ये केचिमे सुग्गतिमासमाना [सुग्गतिमाससाना (सी॰ पी॰), सुग्गतासिसमाना (क॰)], धम्मे ठिता संयमे संविभागे।<br>
इधेव निक्खिप्प सरीरदेहं, कायस्स भेदा सुगतिं वजन्ति॥<br>
९०.<br>
त्वं नोसि ञाति पुरिमासु जातिसु, सो मच्छरी रोसको [कोसियो (स्या॰ क॰)] पापधम्मो।<br>
तवेव अत्थाय इधागतम्हा, मा पापधम्मो निरयं गमित्थ [अप्पत्थ (क॰ सी॰ स्या॰ पी॰)]॥<br>
९१.<br>
अद्धा हि मं वो हितकामा, यं मं समनुसासथ।<br>
सोहं तथा करिस्सामि, सब्बं वुत्तं हितेसिभि॥<br>
९२.<br>
एसाहमज्जेव उपारमामि, न चापिहं [न चापहं (सी॰ पी॰)] किञ्चि करेय्य पापम्।<br>
न चापि मे किञ्चि अदेय्यमत्थि, न चापिदत्वा उदकं पिवामि [उदकम्पहं पिबे (सी॰)]॥<br>
९३.<br>
एवञ्च मे ददतो सब्बकालं [काले (क॰)], भोगा इमे वासव खीयिस्सन्ति।<br>
ततो अहं पब्बजिस्सामि सक्क, हित्वान कामानि यथोधिकानीति॥<br>
कोसियजातकं सत्तमम्।</p>
<p>४७१. मेण्डकपञ्हजातकं (८)<br>
९४.<br>
येसं न कदाचि भूतपुब्बं, सख्यं [सक्खिं (सी॰ पी॰), सखि (स्या॰)] सत्तपदम्पिमस्मि लोके।<br>
जाता अमित्ता दुवे सहाया, पटिसन्धाय चरन्ति किस्स हेतु॥<br>
९५.<br>
यदि मे अज्ज पातरासकाले, पञ्हं न सक्कुणेय्याथ वत्तुमेतम्।<br>
रट्ठा पब्बाजयिस्सामि वो सब्बे, न हि मत्थो दुप्पञ्ञजातिकेहि॥<br>
९६.<br>
महाजनसमागमम्हि घोरे, जनकोलाहलसङ्गमम्हि जाते।<br>
विक्खित्तमना अनेकचित्ता, पञ्हं न सक्कुणोम वत्तुमेतं॥<br>
९७.<br>
एकग्गचित्ताव एकमेका, रहसि गता अत्थं निचिन्तयित्वा [अत्थानि चिन्तयित्वा (स्या॰ क॰)]।<br>
पविवेके सम्मसित्वान धीरा, अथ वक्खन्ति जनिन्द एतमत्थं॥<br>
९८.<br>
उग्गपुत्त-राजपुत्तियानं, उरब्भस्स मंसं पियं मनापम्।<br>
न सुनखस्स ते अदेन्ति मंसं, अथ मेण्डस्स सुणेन सख्यमस्स॥<br>
९९.<br>
चम्मं विहनन्ति एळकस्स, अस्सपिट्ठत्थरस्सुखस्स [अस्सपिट्ठत्थरणसुखस्स (सी॰)] हेतु।<br>
न च ते सुनखस्स अत्थरन्ति, अथ मेण्डस्स सुणेन सख्यमस्स॥<br>
१००.<br>
आवेल्लितसिङ्गिको हि मेण्डो, न च सुनखस्स विसाणकानि अत्थि।<br>
तिणभक्खो मंसभोजनो च, अथ मेण्डस्स सुणेन सख्यमस्स॥<br>
१०१.<br>
तिणमासि पलासमासि मेण्डो, न च सुनखो तिणमासि नो पलासम्।<br>
गण्हेय्य सुणो ससं बिळारं, अथ मेण्डस्स सुणेन सख्यमस्स॥<br>
१०२.<br>
अट्ठड्ढपदो चतुप्पदस्स, मेण्डो अट्ठनखो अदिस्समानो।<br>
छादियमाहरती अयं इमस्स, मंसं आहरती अयं अमुस्स॥<br>
१०३.<br>
पासादवरगतो विदेहसेट्ठो, वितिहारं अञ्ञमञ्ञभोजनानम्।<br>
अद्दक्खि [अद्दस (स्या॰ क॰)] किर सक्खिकं जनिन्दो, बुभुक्कस्स पुण्णं मुखस्स [भोभुक्खस्स च पुण्णमुखस्स (सी॰)] चेतं॥<br>
१०४.<br>
लाभा वत मे अनप्परूपा, यस्स मेदिसा पण्डिता कुलम्हि।<br>
पञ्हस्स गम्भीरगतं निपुणमत्थं, पटिविज्झन्ति सुभासितेन धीरा॥<br>
१०५.<br>
अस्सतरिरथञ्च एकमेकं, फीतं गामवरञ्च एकमेकम्।<br>
सब्बेसं वो दम्मि पण्डितानं, परमप्पतीतमनो सुभासितेनाति॥<br>
मेण्डकपञ्हजातकं अट्ठमम्।</p>
<p>४७२. महापदुमजातकं (९)<br>
१०६.<br>
नादट्ठा [नादिट्ठा (क॰ सी॰ स्या॰ क॰)] परतो दोसं, अणुं थूलानि सब्बसो।<br>
इस्सरो पणये दण्डं, सामं अप्पटिवेक्खिय॥<br>
१०७.<br>
यो च अप्पटिवेक्खित्वा, दण्डं कुब्बति खत्तियो।<br>
सकण्टकं सो गिलति, जच्चन्धोव समक्खिकं॥<br>
१०८.<br>
अदण्डियं दण्डयति [दण्डियति (स्या॰ पी॰)], दण्डियञ्च अदण्डियं [अदण्डिय (निय्य), न दण्डये (?)]।<br>
अन्धोव विसमं मग्गं, न जानाति समासमं॥<br>
१०९.<br>
यो च एतानि ठानानि, अणुं थूलानि सब्बसो।<br>
सुदिट्ठमनुसासेय्य, स वे वोहरितु [वोहातु (पी॰)] मरहति॥<br>
११०.<br>
नेकन्तमुदुना सक्का, एकन्ततिखिणेन वा।<br>
अत्तं महन्ते [महत्ते (स्या॰ क॰)] ठपेतुं [ठापेतुं (सी॰ स्या॰ पी॰)], तस्मा उभयमाचरे॥<br>
१११.<br>
परिभूतो मुदु होति, अतितिक्खो च वेरवा।<br>
एतञ्च उभयं ञत्वा, अनुमज्झं समाचरे॥<br>
११२.<br>
बहुम्पि रत्तो भासेय्य, दुट्ठोपि बहु भासति।<br>
न इत्थिकारणा राज, पुत्तं घातेतुमरहसि॥<br>
११३.<br>
सब्बोव [सब्बो च (क॰ सी॰ पी॰)] लोको एकतो [एकन्तो (सी॰ पी॰)], इत्थी च अयमेकिका।<br>
तेनाहं पटिपज्जिस्सं, गच्छथ पक्खिपथेव [पक्खिपेथ (स्या॰ अट्ठ॰)] तं॥<br>
११४.<br>
अनेकताले नरके, गम्भीरे च सुदुत्तरे [गम्भीरे सुदुरुत्तरे (पी॰ क॰)]।<br>
पातितो गिरिदुग्गस्मिं, केन त्वं तत्थ नामरि॥<br>
११५.<br>
नागो जातफणो तत्थ, थामवा गिरिसानुजो।<br>
पच्चग्गहि मं भोगेहि, तेनाहं तत्थ नामरिं॥<br>
११६.<br>
एहि तं पटिनेस्सामि, राजपुत्त सकं घरम्।<br>
रज्जं कारेहि [कारेसि (सी॰)] भद्दन्ते, किं अरञ्ञे करिस्ससि॥<br>
११७.<br>
यथा गिलित्वा बळिसं, उद्धरेय्य सलोहितम्।<br>
उद्धरित्वा सुखी अस्स, एवं [सुखं (पी॰ क॰)] पस्सामि अत्तनं [अत्तनि (पी॰ क॰), अत्तना (स्या॰), एवं अहम्पि पुन सोत्थिभावप्पत्तं गिलितबळिसं पुरिसमिव अत्तानं पस्सामीति (अट्ठ॰ संवण्णना)]॥<br>
११८.<br>
किं नु त्वं बळिसं ब्रूसि, किं त्वं ब्रूसि सलोहितम्।<br>
किं नु त्वं उब्भतं ब्रूसि, तं मे अक्खाहि पुच्छितो॥<br>
११९.<br>
कामाहं बळिसं ब्रूमि, हत्थिअस्सं सलोहितम्।<br>
चत्ताहं उब्भतं ब्रूमि, एवं जानाहि खत्तिय॥<br>
१२०.<br>
चिञ्चामाणविका माता, देवदत्तो च मे पिता।<br>
आनन्दो पण्डितो नागो, सारिपुत्तो च देवता।<br>
राजपुत्तो अहं आसिं [अहं तदा राजपुत्तो (सी॰ स्या॰ पी॰)], एवं धारेथ जातकन्ति॥<br>
महापदुमजातकं नवमम्।</p>
<p>४७३. मित्तामित्तजातकं (१०)<br>
१२१.<br>
कानि कम्मानि कुब्बानं, कथं विञ्ञू परक्कमे।<br>
अमित्तं जानेय्य मेधावी, दिस्वा सुत्वा च पण्डितो॥<br>
१२२.<br>
न नं उम्हयते दिस्वा, न च नं पटिनन्दति।<br>
चक्खूनि चस्स [चक्खूनिस्स (स्या॰ क॰)] न ददाति, पटिलोमञ्च वत्तति॥<br>
१२३.<br>
अमित्ते तस्स भजति, मित्ते तस्स न सेवति।<br>
वण्णकामे निवारेति, अक्कोसन्ते पसंसति॥<br>
१२४.<br>
गुय्हञ्च तस्स नक्खाति, तस्स गुय्हं न गूहति।<br>
कम्मं तस्स न वण्णेति, पञ्ञस्स नप्पसंसति॥<br>
१२५.<br>
अभवे नन्दति तस्स, भवे तस्स न नन्दति।<br>
अच्छेरं [अच्छरियं (सी॰ स्या॰ पी॰)] भोजनं लद्धा, तस्स नुप्पज्जते सति।<br>
ततो नं नानुकम्पति, अहो सोपि [अहासोपि (क॰ सी॰ स्या॰ क॰)] लभेय्यितो॥<br>
१२६.<br>
इच्चेते सोळसाकारा, अमित्तस्मिं पतिट्ठिता।<br>
येहि अमित्तं जानेय्य, दिस्वा सुत्वा च पण्डितो॥<br>
१२७.<br>
कानि कम्मानि कुब्बानं, कथं विञ्ञू परक्कमे।<br>
मित्तं जानेय्य मेधावी, दिस्वा सुत्वा च पण्डितो॥<br>
१२८.<br>
पवुत्थं तस्स सरति, आगतं अभिनन्दति।<br>
ततो केलायितो होति, वाचाय पटिनन्दति॥<br>
१२९.<br>
मित्ते तस्सेव भजति, अमित्ते तस्स न सेवति।<br>
अक्कोसन्ते निवारेति, वण्णकामे पसंसति॥<br>
१३०.<br>
गुय्हञ्च तस्स अक्खाति, तस्स गुय्हञ्च गूहति।<br>
कम्मञ्च तस्स वण्णेति, पञ्ञं तस्स [पञ्ञमस्स (स्या॰ क॰)] पसंसति॥<br>
१३१.<br>
भवे च नन्दति तस्स [भवे नन्दति तस्स च (क॰)], अभवे तस्स न नन्दति।<br>
अच्छेरं [अच्छरियं (सी॰ स्या॰ पी॰)] भोजनं लद्धा, तस्स उप्पज्जते सति।<br>
ततो नं अनुकम्पति, अहो सोपि [पहासोपि (क॰ सी॰ स्या॰ क॰)] लभेय्यितो॥<br>
१३२.<br>
इच्चेते सोळसाकारा, मित्तस्मिं सुप्पतिट्ठिता।<br>
येहि मित्तञ्च जानेय्य [मित्तं सुजानेय्य (पी॰ क॰)], दिस्वा सुत्वा च पण्डितोति॥<br>
मित्तामित्तजातकं दसमम्।<br>
द्वादसकनिपातं निट्ठितम्।<br>
तस्सुद्दानं –<br>
लहुचित्त ससाल कसन्ति पुन, अथ काम दसखलुट्ठानवरो।<br>
अथ कण्ह सुकोसिय मेण्डवरो, पदुमो पुन मित्तवरेन दसाति॥</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/12_dvAdasakanipAto/">१२. द्वादसकनिपातो </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: १२. द्वादसकनिपातो</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 Jun 10 14:33:07 UTC. (<a href="http://google.com/search?q=14%3a33%3a07%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
