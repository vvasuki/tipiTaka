<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | ०७. सत्तकनिपातो</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="०७. सत्तकनिपातो" />
<meta property="og:description" content="७. सत्तकनिपातो
१. कुक्कुवग्गो
३९६. कुक्कुजातकं (७-१-१)
१.
दियड्ढकुक्कू उदयेन कण्णिका, विदत्थियो अट्ठ परिक्खिपन्ति नम्।
सा सिंसपा [ससिंसपा (सी॰ पी॰), सा सीसपा (स्या॰), या सिंसपा (क॰ सी॰ निय्य)] सारमया अफेग्गुका, कुहिं ठिता उप्परितो [उपरितो (सी॰ स्या॰ पी॰)] न धंसति॥
२.
या तिंसति सारमया अनुज्जुका, परिकिरिय [पकिरिया (क॰)] गोपाणसियो समं ठिता [समट्ठिता (सी॰ स्या॰)]।
ताहि सुसङ्गहिता बलसा पीळिता [ता सङ्गहिता बलसा च पीळिता (सी॰), ताहि सुसङ्गहिता बलसा च पीळिता (स्या॰), ताहि सङ्गहीता बलसा च पीळिता (पी॰)], समं ठिता उप्परितो न धंसति॥" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/" />

<meta itemprop="name" content="०७. सत्तकनिपातो">
<meta itemprop="description" content="७. सत्तकनिपातो
१. कुक्कुवग्गो
३९६. कुक्कुजातकं (७-१-१)
१.
दियड्ढकुक्कू उदयेन कण्णिका, विदत्थियो अट्ठ परिक्खिपन्ति नम्।
सा सिंसपा [ससिंसपा (सी॰ पी॰), सा सीसपा (स्या॰), या सिंसपा (क॰ सी॰ निय्य)] सारमया अफेग्गुका, कुहिं ठिता उप्परितो [उपरितो (सी॰ स्या॰ पी॰)] न धंसति॥
२.
या तिंसति सारमया अनुज्जुका, परिकिरिय [पकिरिया (क॰)] गोपाणसियो समं ठिता [समट्ठिता (सी॰ स्या॰)]।
ताहि सुसङ्गहिता बलसा पीळिता [ता सङ्गहिता बलसा च पीळिता (सी॰), ताहि सुसङ्गहिता बलसा च पीळिता (स्या॰), ताहि सङ्गहीता बलसा च पीळिता (पी॰)], समं ठिता उप्परितो न धंसति॥">

<meta itemprop="wordCount" content="2791">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="०७. सत्तकनिपातो"/>
<meta name="twitter:description" content="७. सत्तकनिपातो
१. कुक्कुवग्गो
३९६. कुक्कुजातकं (७-१-१)
१.
दियड्ढकुक्कू उदयेन कण्णिका, विदत्थियो अट्ठ परिक्खिपन्ति नम्।
सा सिंसपा [ससिंसपा (सी॰ पी॰), सा सीसपा (स्या॰), या सिंसपा (क॰ सी॰ निय्य)] सारमया अफेग्गुका, कुहिं ठिता उप्परितो [उपरितो (सी॰ स्या॰ पी॰)] न धंसति॥
२.
या तिंसति सारमया अनुज्जुका, परिकिरिय [पकिरिया (क॰)] गोपाणसियो समं ठिता [समट्ठिता (सी॰ स्या॰)]।
ताहि सुसङ्गहिता बलसा पीळिता [ता सङ्गहिता बलसा च पीळिता (सी॰), ताहि सुसङ्गहिता बलसा च पीळिता (स्या॰), ताहि सङ्गहीता बलसा च पीळिता (पी॰)], समं ठिता उप्परितो न धंसति॥"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/master\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageUrlRelative = "\/tipiTaka\/01_mUlam\/02_suttapiTaka\/05_khuddakanikAya\/14_jAtakapALi-1\/07_sattakanipAto\/";
    let pageUrlMinusBasePath = pageUrlRelative.replace(basePath, "/");
    let pageParams = module_dir_tree.getPageParams(pageUrlMinusBasePath) || {};
    let pageSource = "01_mUlam\/02_suttapiTaka\/05_khuddakanikAya\/14_jAtakapALi-1\/07_sattakanipAto.md";
    console.log(pageSource);
    var pageDefaults;
    for (let possiblePageDefaults of pageDefaultsList) {
      if (pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    var sidebarId = pageParams.sidebar || pageDefaults.sidebar;
    var topnavId = pageParams.topnav || pageDefaults.topnav;
    var footernavId = pageParams.footernav || pageDefaults.footernav;
    var unicodeScript = pageParams.unicode_script || pageDefaults.unicode_script;
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/?transliteration_target=iast" />
    
  </head>

  <body class="ma0 bg-near-white">

    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> ०७. सत्तकनिपातो</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="/tipiTaka/search">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href="/tipiTaka/custom_site_search/"  class="btn btn-default">Full search</a>
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="०७. सत्तकनिपातो">०७. सत्तकनिपातो</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/master/content/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>७. सत्तकनिपातो<br>
१. कुक्कुवग्गो</p>
<p>३९६. कुक्कुजातकं (७-१-१)<br>
१.<br>
दियड्ढकुक्कू उदयेन कण्णिका, विदत्थियो अट्ठ परिक्खिपन्ति नम्।<br>
सा सिंसपा [ससिंसपा (सी॰ पी॰), सा सीसपा (स्या॰), या सिंसपा (क॰ सी॰ निय्य)] सारमया अफेग्गुका, कुहिं ठिता उप्परितो [उपरितो (सी॰ स्या॰ पी॰)] न धंसति॥<br>
२.<br>
या तिंसति सारमया अनुज्जुका, परिकिरिय [पकिरिया (क॰)] गोपाणसियो समं ठिता [समट्ठिता (सी॰ स्या॰)]।<br>
ताहि सुसङ्गहिता बलसा पीळिता [ता सङ्गहिता बलसा च पीळिता (सी॰), ताहि सुसङ्गहिता बलसा च पीळिता (स्या॰), ताहि सङ्गहीता बलसा च पीळिता (पी॰)], समं ठिता उप्परितो न धंसति॥<br>
३.<br>
एवम्पि मित्तेहि दळ्हेहि पण्डितो, अभेज्जरूपेहि सुचीहि मन्तिभि।<br>
सुसङ्गहीतो सिरिया न धंसति, गोपाणसी भारवहाव कण्णिका॥<br>
४.<br>
खरत्तचं बेल्लं यथापि सत्थवा, अनामसन्तोपि करोति तित्तकम्।<br>
समाहरं सादुं करोति पत्थिव, असादुं कयिरा तनुबन्धमुद्धरं [तनुवट्टमुद्धरं (सी॰ पी॰)]॥<br>
५.<br>
एवम्पि गामनिगमेसु पण्डितो, असाहसं राजधनानि सङ्घरम्।<br>
धम्मानुवत्ती पटिपज्जमानो, स फाति कयिरा अविहेठयं परं॥<br>
६.<br>
ओदातमूलं सुचिवारिसम्भवं, जातं यथा पोक्खरणीसु अम्बुजम्।<br>
पदुमं यथा अग्गिनिकासिफालिमं, न कद्दमो न रजो न वारि लिम्पति॥<br>
७.<br>
एवम्पि वोहारसुचिं असाहसं, विसुद्धकम्मन्तमपेतपापकम्।<br>
न लिम्पति कम्मकिलेस तादिसो, जातं यथा पोक्खरणीसु अम्बुजन्ति॥<br>
कुक्कुजातकं पठमम्।</p>
<p>३९७. मनोजजातकं (७-१-२)<br>
८.<br>
यथा चापो निन्नमति, जिया चापि निकूजति।<br>
हञ्ञते नून मनोजो, मिगराजा सखा मम॥<br>
९.<br>
हन्द दानि वनन्तानि, पक्कमामि यथासुखम्।<br>
नेतादिसा सखा होन्ति, लब्भा मे जीवतो सखा॥<br>
१०.<br>
न पापजनसंसेवी, अच्चन्तं सुखमेधति।<br>
मनोजं पस्स सेमानं, गिरियस्सानुसासनी [अरियस्सानुसासनी (सी॰ स्या॰ पी॰)]॥<br>
११.<br>
न पापसम्पवङ्केन, माता पुत्तेन नन्दति।<br>
मनोजं पस्स सेमानं, अच्छन्नं [सच्छन्नं (क॰)] सम्हि लोहिते॥<br>
१२.<br>
एवमापज्जते पोसो, पापियो च निगच्छति।<br>
यो वे हितानं वचनं, न करोति अत्थदस्सिनं॥<br>
१३.<br>
एवञ्च सो होति ततो च पापियो, यो उत्तमो अधमजनूपसेवी।<br>
पस्सुत्तमं अधमजनूपसेवितं [सेविं (स्या॰)], मिगाधिपं सरवरवेगनिद्धुतं॥<br>
१४.<br>
निहीयति पुरिसो निहीनसेवी, न च हायेथ कदाचि तुल्यसेवी।<br>
सेट्ठमुपगमं [मुपनमं (सी॰ पी॰ अ॰ नि॰ ३.२६)] उदेति खिप्पं, तस्मात्तना उत्तरितरं [तस्मा अत्तनो उत्तरिं (सी॰ पी॰), तस्मा अत्तनो उत्तरं (स्या॰)] भजेथाति॥<br>
मनोजजातकं दुतियम्।</p>
<p>३९८. सुतनुजातकं (७-१-३)<br>
१५.<br>
राजा ते भत्तं पाहेसि, सुचिं मंसूपसेचनम्।<br>
मघदेवस्मिं [मखादेवस्मिं (सी॰ पी॰), माघदेवस्मिं (क॰)] अधिवत्थे, एहि निक्खम्म भुञ्जस्सु॥<br>
१६.<br>
एहि माणव ओरेन, भिक्खमादाय सूपितम्।<br>
त्वञ्च माणव भिक्खा च [भक्खोसि (स्या॰), भक्खाव (क॰)], उभो भक्खा भविस्सथ॥<br>
१७.<br>
अप्पकेन तुवं यक्ख, थुल्लमत्थं जहिस्ससि।<br>
भिक्खं ते नाहरिस्सन्ति, जना मरणसञ्ञिनो॥<br>
१८.<br>
लद्धाय यक्खा [लद्धायं यक्ख (सी॰ स्या॰ पी॰)] तव निच्चभिक्खं, सुचिं पणीतं रससा उपेतम्।<br>
भिक्खञ्च ते आहरियो नरो इध, सुदुल्लभो हेहिति भक्खिते [खादिते (सी॰ स्या॰ पी॰)] मयि॥<br>
१९.<br>
ममेव [ममेस (सी॰ पी॰)] सुतनो अत्थो, यथा भाससि माणव।<br>
मया त्वं समनुञ्ञातो, सोत्थिं पस्साहि मातरं॥<br>
२०.<br>
खग्गं छत्तञ्च पातिञ्च, गच्छमादाय [गच्छेवादाय (सी॰ स्या॰ पी॰)] माणव।<br>
सोत्थिं पस्सतु ते माता, त्वञ्च पस्साहि मातरं॥<br>
२१.<br>
एवं यक्ख सुखी होहि, सह सब्बेहि ञातिभि।<br>
धनञ्च मे अधिगतं, रञ्ञो च वचनं कतन्ति॥<br>
सुतनुजातकं ततियम्।</p>
<p>३९९. मातुपोसकगिज्झजातकं (७-१-४)<br>
२२.<br>
ते कथं नु करिस्सन्ति, वुद्धा गिरिदरीसया।<br>
अहं बद्धोस्मि पासेन, निलीयस्स वसं गतो॥<br>
२३.<br>
किं गिज्झ परिदेवसि, का नु ते परिदेवना।<br>
न मे सुतो वा दिट्ठो वा, भासन्तो मानुसिं दिजो॥<br>
२४.<br>
भरामि मातापितरो, वुद्धे गिरिदरीसये।<br>
ते कथं नु करिस्सन्ति, अहं वसं गतो तव॥<br>
२५.<br>
यं नु गिज्झो योजनसतं, कुणपानि अवेक्खति।<br>
कस्मा जालञ्च पासञ्च, आसज्जापि न बुज्झसि॥<br>
२६.<br>
यदा पराभवो होति, पोसो जीवितसङ्खये।<br>
अथ जालञ्च पासञ्च, आसज्जापि न बुज्झति॥<br>
२७.<br>
भरस्सु मातापितरो, वुद्धे गिरिदरीसये।<br>
मया त्वं समनुञ्ञातो, सोत्थिं पस्साहि ञातके॥<br>
२८.<br>
एवं लुद्दक नन्दस्सु, सह सब्बेहि ञातिभि।<br>
भरिस्सं मातापितरो, वुद्धे गिरिदरीसयेति॥<br>
मातुपोसकगिज्झजातकं चतुत्थम्।</p>
<p>४००. दब्भपुप्फजातकं (७-१-५)<br>
२९.<br>
अनुतीरचारी भद्दन्ते, सहायमनुधाव मम्।<br>
महा मे गहितो [रोहितो (क॰)] मच्छो, सो मं हरति वेगसा॥<br>
३०.<br>
गम्भीरचारी भद्दन्ते, दळ्हं गण्हाहि थामसा।<br>
अहं तं उद्धरिस्सामि, सुपण्णो उरगामिव [उरगम्मिव (सी॰ स्या॰ पी॰)]॥<br>
३१.<br>
विवादो नो समुप्पन्नो, दब्भपुप्फ सुणोहि मे।<br>
समेहि मेधगं [मेधकं (पी॰)] सम्म, विवादो वूपसम्मतं॥<br>
३२.<br>
धम्मट्ठोहं पुरे आसिं, बहू अड्डा मे तीरिता [बहुअट्टं मे तीरितं (सी॰), बहुअट्टंव तीरितं (स्या॰), बहु अत्थं मे तीरितं (पी॰)]।<br>
समेमि मेधगं सम्म, विवादो वूपसम्मतं॥<br>
३३.<br>
अनुतीरचारि नङ्गुट्ठं, सीसं गम्भीरचारिनो।<br>
अच्चायं [अथायं (सी॰ पी॰)] मज्झिमो खण्डो, धम्मट्ठस्स भविस्सति॥<br>
३४.<br>
चिरम्पि भक्खो अभविस्स, सचे न विवदेमसे।<br>
असीसकं अनङ्गुट्ठं, सिङ्गालो हरति रोहितं॥<br>
३५.<br>
यथापि राजा नन्देय्य, रज्जं लद्धान खत्तियो।<br>
एवाहमज्ज नन्दामि, दिस्वा पुण्णमुखं पतिं॥<br>
३६.<br>
कथं नु थलजो सन्तो, उदके मच्छं परामसि।<br>
पुट्ठो मे सम्म अक्खाहि, कथं अधिगतं तया॥<br>
३७.<br>
विवादेन किसा होन्ति, विवादेन धनक्खया।<br>
जीना उद्दा विवादेन, भुञ्ज मायावि रोहितं॥<br>
३८.<br>
एवमेव मनुस्सेसु, विवादो यत्थ जायति।<br>
धम्मट्ठं पटिधावन्ति, सो हि नेसं विनायको।<br>
धनापि तत्थ जीयन्ति, राजकोसो पवड्ढतीति [च वड्ढति (पी॰)]॥<br>
दब्भपुप्फजातकं पञ्चमम्।</p>
<p>४०१. पण्णकजातकं (७-१-६)<br>
३९.<br>
पण्णकं [दसण्णकं (सी॰ स्या॰ पी॰)] तिखिणधारं, असिं सम्पन्नपायिनम्।<br>
परिसायं पुरिसो गिलति, किं दुक्करतरं ततो।<br>
यदञ्ञं दुक्करं ठानं, तं मे अक्खाहि पुच्छितो॥<br>
४०.<br>
गिलेय्य पुरिसो लोभा, असिं सम्पन्नपायिनम्।<br>
यो च वज्जा ददामीति, तं दुक्करतरं ततो।<br>
सब्बञ्ञं सुकरं ठानं, एवं जानाहि मद्दव [मागध (सी॰ स्या॰ पी॰)]॥<br>
४१.<br>
ब्याकासि आयुरो पञ्हं, अत्थं [अत्थ (पी॰ सी॰ निय्य)] धम्मस्स कोविदो।<br>
पुक्कुसं दानि पुच्छामि, किं दुक्करतरं ततो।<br>
यदञ्ञं दुक्करं ठानं, तं मे अक्खाहि पुच्छितो॥<br>
४२.<br>
न वाचमुपजीवन्ति, अफलं गिरमुदीरितम्।<br>
यो च दत्वा अवाकयिरा, तं दुक्करतरं ततो।<br>
सब्बञ्ञं सुकरं ठानं, एवं जानाहि मद्दव॥<br>
४३.<br>
ब्याकासि पुक्कुसो पञ्हं, अत्थं धम्मस्स कोविदो।<br>
सेनकं दानि पुच्छामि, किं दुक्करतरं ततो।<br>
यदञ्ञं दुक्करं ठानं, तं मे अक्खाहि पुच्छितो॥<br>
४४.<br>
ददेय्य पुरिसो दानं, अप्पं वा यदि वा बहुम्।<br>
यो च दत्वा नानुतप्पे [तपे (सी॰ पी॰)], तं दुक्करतरं ततो।<br>
सब्बञ्ञं सुकरं ठानं, एवं जानाहि मद्दव॥<br>
४५.<br>
ब्याकासि आयुरो पञ्हं, अथो पुक्कुसपोरिसो।<br>
सब्बे पञ्हे अतिभोति, यथा भासति सेनकोति॥<br>
पण्णक [दसण्णक (सी॰ स्या॰ पी॰)] जातकं छट्ठम्।</p>
<p>४०२. सत्तुभस्तजातकं (७-१-७)<br>
४६.<br>
विब्भन्तचित्तो कुपितिन्द्रियोसि, नेत्तेहि ते वारिगणा सवन्ति।<br>
किं ते नट्ठं किं पन पत्थयानो, इधागमा ब्रह्मे तदिङ्घ [ब्राह्मण इङ्घ (सी॰ स्या॰)] ब्रूहि॥<br>
४७.<br>
मिय्येथ भरिया वजतो ममज्ज, अगच्छतो मरणमाह यक्खो।<br>
एतेन दुक्खेन पवेधितोस्मि, अक्खाहि मे सेनक एतमत्थं॥<br>
४८.<br>
बहूनि ठानानि विचिन्तयित्वा, यमेत्थ वक्खामि तदेव सच्चम्।<br>
मञ्ञामि ते ब्राह्मण सत्तुभस्तं, अजानतो कण्हसप्पो पविट्ठो॥<br>
४९.<br>
आदाय दण्डं परिसुम्भ भस्तं, पस्सेळमूगं उरगं दुजिव्हं [दिजिव्हं (सी॰ पी॰)]।<br>
छिन्दज्ज कङ्खं विचिकिच्छितानि, भुजङ्गमं पस्स पमुञ्च भस्तं॥<br>
५०.<br>
संविग्गरूपो परिसाय मज्झे, सो ब्राह्मणो सत्तुभस्तं पमुञ्चि।<br>
अथ निक्खमि उरगो उग्गतेजो, आसीविसो सप्पो फणं करित्वा॥<br>
५१.<br>
सुलद्धलाभा जनकस्स रञ्ञो, यो पस्सती सेनकं साधुपञ्ञम्।<br>
विवट्टछद्दो [विवत्तच्छद्दो (सी॰), विवट्टच्छदो (स्या॰), विवट्टच्छद्दा (पी॰)] नुसि सब्बदस्सी, ञाणं नु ते ब्राह्मण भिंसरूपं॥<br>
५२.<br>
इमानि मे सत्तसतानि अत्थि, गण्हाहि सब्बानि ददामि तुय्हम्।<br>
तया हि मे जीवितमज्ज लद्धं, अथोपि भरियाय मकासि सोत्थिं॥<br>
५३.<br>
न पण्डिता वेतनमादियन्ति, चित्राहि गाथाहि सुभासिताहि।<br>
इतोपि ते ब्रह्मे ददन्तु वित्तं, आदाय त्वं गच्छ सकं निकेतन्ति॥<br>
सत्तुभस्तजातकं [सेनकजातकं (स्या॰)] सत्तमम्।</p>
<p>४०३. अट्ठिसेनकजातकं (७-१-८)<br>
५४.<br>
येमे अहं न जानामि, अट्ठिसेन वनिब्बके।<br>
ते मं सङ्गम्म याचन्ति, कस्मा मं त्वं न याचसि॥<br>
५५.<br>
याचको अप्पियो होति, याचं अददमप्पियो।<br>
तस्माहं तं न याचामि, मा मे विदेस्सना [विद्देसना (सी॰ पी॰)] अहु॥<br>
५६.<br>
यो वे याचनजीवानो, काले याचं न याचति।<br>
परञ्च पुञ्ञा [पुञ्ञं (स्या॰ क॰)] धंसेति, अत्तनापि न जीवति॥<br>
५७.<br>
यो च [यो वे (क॰)] याचनजीवानो, काले याचञ्हि याचति [याचंपि याचति (स्या॰), याचानि याचति (पी॰), याचति याचनं (सी॰ निय्य), याचनं याचति (क॰)]।<br>
परञ्च पुञ्ञं लब्भेति, अत्तनापि च जीवति॥<br>
५८.<br>
न वे देस्सन्ति [न वे दुस्सन्ति (स्या॰), न वे दिस्सन्ति (पी॰), न विदेस्सन्ति (क॰ अट्ठ॰)] सप्पञ्ञा, दिस्वा याचकमागते।<br>
ब्रह्मचारि पियो मेसि, वद त्वं [वर तं (सी॰), वर त्वं (पी॰)] भञ्ञमिच्छसि [यञ्ञमिच्छसि (?)]॥<br>
५९.<br>
न वे याचन्ति सप्पञ्ञा, धीरो च वेदितुमरहति।<br>
उद्दिस्स अरिया तिट्ठन्ति, एसा अरियान याचना॥<br>
६०.<br>
ददामि ते ब्राह्मण रोहिणीनं, गवं सहस्सं सह पुङ्गवेन।<br>
अरियो हि अरियस्स कथं न दज्जा, सुत्वान गाथा तव धम्मयुत्ताति॥<br>
अट्ठिसेनकजातकं अट्ठमम्।</p>
<p>४०४. कपिजातकं (७-१-९)<br>
६१.<br>
यत्थ वेरी निवसति, न वसे तत्थ पण्डितो।<br>
एकरत्तं दिरत्तं वा, दुक्खं वसति वेरिसु॥<br>
६२.<br>
दिसो वे लहुचित्तस्स, पोसस्सानुविधीयतो।<br>
एकस्स कपिनो हेतु, यूथस्स अनयो कतो॥<br>
६३.<br>
बालोव [च (सी॰ स्या॰ पी॰)] पण्डितमानी, यूथस्स परिहारको।<br>
सचित्तस्स वसं गन्त्वा, सयेथायं [पस्सेथायं (क॰)] यथा कपि॥<br>
६४.<br>
न साधु बलवा बालो, यूथस्स परिहारको।<br>
अहितो भवति ञातीनं, सकुणानंव चेतको [चेटको (क॰)]॥<br>
६५.<br>
धीरोव बलवा साधु, यूथस्स परिहारको।<br>
हितो भवति ञातीनं, तिदसानंव वासवो॥<br>
६६.<br>
यो च सीलञ्च पञ्ञञ्च, सुतञ्चत्तनि पस्सति।<br>
उभिन्नमत्थं चरति, अत्तनो च परस्स च॥<br>
६७.<br>
तस्मा तुलेय्य मत्तानं, सीलपञ्ञासुतामिव [सीलं पञ्ञं सुतंपिव (स्या॰)]।<br>
गणं वा परिहरे धीरो, एको वापि परिब्बजेति॥<br>
कपिजातकं नवमम्।</p>
<p>४०५. बकजातकं (७-१-१०)<br>
६८.<br>
द्वासत्तति गोतम [भो गोतम (क॰)] पुञ्ञकम्मा, वसवत्तिनो जातिजरं अतीता।<br>
अयमन्तिमा वेदगू ब्रह्मपत्ति [ब्रह्मुपपत्ति (स्या॰ क॰)], अस्माभिजप्पन्ति जना [पजा (क॰)] अनेका॥<br>
६९.<br>
अप्पञ्हि एतं [अप्पञ्च हेतं (स्या॰), अप्पंसि एतं (क॰)] न हि दीघमायु, यं त्वं बक मञ्ञसि दीघमायुम्।<br>
सतं सहस्सानि [सहस्सानं (सी॰ पी॰ सं॰ नि॰ १.१७५), सहस्सान (स्या॰ कं॰)] निरब्बुदानं, आयुं पजानामि तवाह ब्रह्मे॥<br>
७०.<br>
अनन्तदस्सी भगवाहमस्मि, जातिज्जरं सोकमुपातिवत्तो।<br>
किं मे पुराणं वतसीलवत्तं [सीलवन्तं (पी॰ क॰)], आचिक्ख मे तं यमहं विजञ्ञं॥<br>
७१.<br>
यं त्वं अपायेसि बहू मनुस्से, पिपासिते घम्मनि सम्परेते।<br>
तं ते पुराणं वतसीलवत्तं, सुत्तप्पबुद्धोव अनुस्सरामि॥<br>
७२.<br>
यं एणिकूलस्मि जनं गहीतं, अमोचयी गय्हक निय्यमानम्।<br>
तं ते पुराणं वतसीलवत्तं, सुत्तप्पबुद्धोव अनुस्सरामि॥<br>
७३.<br>
गङ्गाय सोतस्मिं गहीतनावं, लुद्देन नागेन मनुस्सकप्पा।<br>
अमोचयि त्वं बलसा पसय्ह, तं ते पुराणं वतसीलवत्तम्।<br>
सुत्तप्पबुद्धोव अनुस्सरामि॥<br>
७४.<br>
कप्पो च ते बद्धचरो [पत्थचरो (स्या॰), पट्ठचरो (क॰)] अहोसि, सम्बुद्धिमन्तं [सम्बुद्धिवन्तं (स्या॰ पी॰), सम्बुद्धवन्तं (क॰)] वतिनं [वतितं (स्या॰), वतिदं (क॰)] अमञ्ञम्।<br>
तं ते पुराणं वतसीलवत्तं, सुत्तप्पबुद्धोव अनुस्सरामि॥<br>
७५.<br>
अद्धा पजानासि ममेतमायुं, अञ्ञम्पि जानासि तथा हि बुद्धो।<br>
तथा हि तायं [त्यायं (सं॰ नि॰ १.१७५)] जलितानुभावो, ओभासयं तिट्ठति ब्रह्मलोकन्ति॥<br>
बकजातकं दसमम्।<br>
कुक्कुवग्गो पठमो।<br>
तस्सुद्दानं –<br>
वरकण्णिक चापवरो सुतनो, अथ गिज्झ सरोहितमच्छवरो।<br>
पुन पण्णक [दसण्णक (सी॰ स्या॰ पी॰)] सेनक याचनको, अथ वेरि सब्रह्मबकेन दसाति॥<br>
२. गन्धारवग्गो</p>
<p>४०६. गन्धारजातकं (७-२-१)<br>
७६.<br>
हित्वा गामसहस्सानि, परिपुण्णानि सोळस।<br>
कोट्ठागारानि फीतानि, सन्निधिं दानि कुब्बसि॥<br>
७७.<br>
हित्वा गन्धारविसयं, पहूतधनधारियं [धानियं (सी॰ पी॰), धञ्ञन्ति अत्थो]।<br>
पसासनतो [पसासनितो (सी॰ स्या॰), पसासनातो (पी॰)] निक्खन्तो, इध दानि पसाससि॥<br>
७८.<br>
धम्मं भणामि वेदेह, अधम्मो मे न रुच्चति।<br>
धम्मं मे भणमानस्स, न पापमुपलिम्पति॥<br>
७९.<br>
येन केनचि वण्णेन, परो लभति रुप्पनम्।<br>
महत्थियम्पि चे वाचं, न तं भासेय्य पण्डितो॥<br>
८०.<br>
कामं रुप्पतु वा मा वा, भुसंव विकिरीयतु।<br>
धम्मं मे भणमानस्स, न पापमुपलिम्पति॥<br>
८१.<br>
नो चे अस्स सका बुद्धि, विनयो वा सुसिक्खितो।<br>
वने अन्धमहिंसोव [अन्धमहिसोव (सी॰ पी॰)] चरेय्य बहुको जनो॥<br>
८२.<br>
यस्मा च पनिधेकच्चे, आचेरम्हि [आचारम्हि (सी॰ पी॰)] सुसिक्खिता।<br>
तस्मा विनीतविनया, चरन्ति सुसमाहिताति॥<br>
गन्धारजातकं पठमम्।</p>
<p>४०७. महाकपिजातकं (७-२-२)<br>
८३.<br>
अत्तानं सङ्कमं कत्वा, यो सोत्थिं समतारयि।<br>
किं त्वं तेसं किमे [किमो (सी॰ पी॰), किं मे (स्या॰)] तुय्हं, होन्ति एते [हेते (स्या॰), सो ते (क॰)] महाकपि॥<br>
८४.<br>
राजाहं इस्सरो तेसं, यूथस्स परिहारको।<br>
तेसं सोकपरेतानं, भीतानं ते अरिन्दम॥<br>
८५.<br>
उल्लङ्घयित्वा [स लङ्घयित्वा (पी॰), सुलङ्घयित्वा (क॰)] अत्तानं, विस्सट्ठधनुनो सतम्।<br>
ततो अपरपादेसु, दळ्हं बन्धं लतागुणं॥<br>
८६.<br>
छिन्नब्भमिव वातेन, नुण्णो [नुन्नो (सी॰)] रुक्खं उपागमिम्।<br>
सोहं अप्पभवं तत्थ, साखं हत्थेहि अग्गहिं॥<br>
८७.<br>
तं मं वियायतं सन्तं, साखाय च लताय च।<br>
समनुक्कमन्ता पादेहि, सोत्थिं साखामिगा गता॥<br>
८८.<br>
तं मं न तपते बन्धो, मतो [वधो (सी॰ स्या॰ पी॰)] मे न तपेस्सति।<br>
सुखमाहरितं तेसं, येसं रज्जमकारयिं॥<br>
८९.<br>
एसा ते उपमा राज, तं सुणोहि अरिन्दम [अत्थसन्दस्सनी कता (पी॰)]।<br>
रञ्ञा रट्ठस्स योग्गस्स, बलस्स निगमस्स च।<br>
सब्बेसं सुखमेट्ठब्बं, खत्तियेन पजानताति॥<br>
महाकपिजातकं दुतियम्।</p>
<p>४०८. कुम्भकारजातकं (७-२-३)<br>
९०.<br>
अम्बाहमद्दं वनमन्तरस्मिं, नीलोभासं फलितं [फलिनं (पी॰)] संविरूळ्हम्।<br>
तमद्दसं फलहेतु विभग्गं, तं दिस्वा भिक्खाचरियं चरामि॥<br>
९१.<br>
सेलं सुमट्ठं नरवीरनिट्ठितं [नरविद्दुनिट्ठितं (क॰)], नारी युगं धारयि अप्पसद्दम्।<br>
दुतियञ्च आगम्म अहोसि सद्दो, तं दिस्वा भिक्खाचरियं चरामि॥<br>
९२.<br>
दिजा दिजं कुणपमाहरन्तं, एकं समानं बहुका समेच्च।<br>
आहारहेतू परिपातयिंसु, तं दिस्वा भिक्खाचरियं चरामि॥<br>
९३.<br>
उसभाहमद्दं यूथस्स मज्झे, चलक्ककुं वण्णबलूपपन्नम्।<br>
तमद्दसं कामहेतु वितुन्नं, तं दिस्वा भिक्खाचरियं चरामि॥<br>
९४.<br>
करण्डको [करण्डुनाम (सी॰ पी॰)] कलिङ्गानं, गन्धारानञ्च नग्गजि।<br>
निमिराजा विदेहानं, पञ्चालानञ्च दुम्मुखो।<br>
एते रट्ठानि हित्वान, पब्बजिंसु अकिञ्चना॥<br>
९५.<br>
सब्बेपिमे देवसमा समागता, अग्गी यथा पज्जलितो तथेविमे।<br>
अहम्पि एको चरिस्सामि भग्गवि, हित्वान कामानि यथोधिकानि॥<br>
९६.<br>
अयमेव कालो न हि अञ्ञो अत्थि, अनुसासिता मे न भवेय्य पच्छा।<br>
अहम्पि एका चरिस्सामि भग्गव, सकुणीव मुत्ता पुरिसस्स हत्था॥<br>
९७.<br>
आमं पक्कञ्च जानन्ति, अथो लोणं अलोणकम्।<br>
तमहं दिस्वान पब्बजिं, चरेव त्वं चरामहन्ति॥<br>
कुम्भकारजातकं ततियम्।</p>
<p>४०९. दळ्हधम्मजातकं (७-२-४)<br>
९८.<br>
अहं चे दळ्हधम्मस्स [दळ्हधम्माय (पी॰)], वहन्ति नाभिराधयिम्।<br>
धरन्ती उरसि सल्लं, युद्धे विक्कन्तचारिनी॥<br>
९९.<br>
नून राजा न जानाति [न ह नून राजा जानाति (सी॰ पी॰)], मम विक्कमपोरिसम्।<br>
सङ्गामे सुकतन्तानि, दूतविप्पहितानि च॥<br>
१००.<br>
सा नूनाहं मरिस्सामि, अबन्धु अपरायिनी [अपरायिणी (सी॰), अपरायणी (?)]।<br>
तदा हि [तथा हि (पी॰)] कुम्भकारस्स, दिन्ना छकणहारिका॥<br>
१०१.<br>
यावतासीसती पोसो, तावदेव पवीणति।<br>
अत्थापाये जहन्ति नं, ओट्ठिब्याधिंव खत्तियो॥<br>
१०२.<br>
यो पुब्बे कतकल्याणो, कतत्थो नावबुज्झति।<br>
अत्था तस्स पलुज्जन्ति, ये होन्ति अभिपत्थिता॥<br>
१०३.<br>
यो पुब्बे कतकल्याणो, कतत्थो मनुबुज्झति।<br>
अत्था तस्स पवड्ढन्ति, ये होन्ति अभिपत्थिता॥<br>
१०४.<br>
तं वो वदामि भद्दन्ते [भद्दं वो (सी॰ स्या॰ पी॰)], यावन्तेत्थ समागता।<br>
सब्बे कतञ्ञुनो होथ, चिरं सग्गम्हि ठस्सथाति॥<br>
दळ्हधम्मजातकं चतुत्थम्।</p>
<p>४१०. सोमदत्तजातकं (७-२-५)<br>
१०५.<br>
यो मं पुरे पच्चुड्डेति [पच्चुदेति (सी॰ स्या॰ पी॰), पच्चुट्ठेति (क॰)], अरञ्ञे दूरमायतो।<br>
सो न दिस्सति मातङ्गो, सोमदत्तो कुहिं गतो॥<br>
१०६.<br>
अयं वा सो मतो सेति, अल्लसिङ्गंव वच्छितो [अल्लपिङ्कव छिज्जितो (सी॰ पी॰), अल्लपीतंव विच्छितो (स्या॰)]।<br>
भुम्या निपतितो सेति, अमरा वत कुञ्जरो॥<br>
१०७.<br>
अनगारियुपेतस्स, विप्पमुत्तस्स ते सतो।<br>
समणस्स न तं साधु, यं पेतमनुसोचसि॥<br>
१०८.<br>
संवासेन हवे सक्क, मनुस्सस्स मिगस्स वा।<br>
हदये जायते पेमं, तं न सक्का असोचितुं॥<br>
१०९.<br>
मतं मरिस्सं रोदन्ति, ये रुदन्ति लपन्ति च।<br>
तस्मा त्वं इसि मा रोदि, रोदितं मोघमाहु सन्तो॥<br>
११०.<br>
कन्दितेन हवे ब्रह्मे, मतो पेतो समुट्ठहे।<br>
सब्बे सङ्गम्म रोदाम, अञ्ञमञ्ञस्स ञातके॥<br>
१११.<br>
आदित्तं वत मं सन्तं, घतसित्तंव पावकम्।<br>
वारिना विय ओसिञ्चं, सब्बं निब्बापये दरं॥<br>
११२.<br>
अब्बही वत मे सल्लं, यमासि हदयस्सितम्।<br>
यो मे सोकपरेतस्स, पुत्तसोकं अपानुदि॥<br>
११३.<br>
सोहं अब्बूळ्हसल्लोस्मि, वीतसोको अनाविलो।<br>
न सोचामि न रोदामि, तव सुत्वान वासवाति॥<br>
सोमदत्तजातकं पञ्चमम्।</p>
<p>४११. सुसीमजातकं (७-२-६)<br>
११४.<br>
काळानि केसानि पुरे अहेसुं, जातानि सीसम्हि यथापदेसे।<br>
तानज्ज सेतानि सुसीम [सुसिम (क॰)] दिस्वा, धम्मं चर ब्रह्मचरियस्स कालो॥<br>
११५.<br>
ममेव देव पलितं न तुय्हं, ममेव सीसं मम उत्तमङ्गम्।<br>
‘‘अत्थं करिस्स’’न्ति मुसा अभाणिं [अभासिं (क॰)], एकापराधं खम राजसेट्ठ॥<br>
११६.<br>
दहरो तुवं दस्सनियोसि राज, पठमुग्गतो होसि [होहि (सी॰), होति (क॰)] यथा कळीरो।<br>
रज्जञ्च कारेहि ममञ्च पस्स, मा कालिकं अनुधावी जनिन्द॥<br>
११७.<br>
पस्सामि वोहं दहरिं कुमारिं, सामट्ठपस्सं सुतनुं सुमज्झम्।<br>
काळप्पवाळाव पवेल्लमाना, पलोभयन्तीव [सा लोभयन्तीव (पी॰)] नरेसु गच्छति॥<br>
११८.<br>
तमेन पस्सामिपरेन नारिं, आसीतिकं नावुतिकं व जच्चा।<br>
दण्डं गहेत्वान पवेधमानं, गोपानसीभोग्गसमं चरन्तिं॥<br>
११९.<br>
सोहं तमेवानुविचिन्तयन्तो, एको सयामि [पस्सामि (क॰)] सयनस्स मज्झे।<br>
‘‘अहम्पि एवं’’ इति पेक्खमानो, न गहे रमे [न गेहे रमे (सी॰), गेहे न रमे (स्या॰ क॰)] ब्रह्मचरियस्स कालो॥<br>
१२०.<br>
रज्जुवालम्बनी चेसा, या गेहे वसतो रति।<br>
एवम्पि छेत्वान वजन्ति धीरा, अनपेक्खिनो कामसुखं पहायाति॥<br>
सुसीमजातकं छट्ठम्।</p>
<p>४१२. कोटसिम्बलिजातकं (७-२-७)<br>
१२१.<br>
अहं दससतंब्यामं, उरगमादाय आगतो।<br>
तञ्च मञ्च महाकायं, धारयं नप्पवेधसि [न पवेधयि (क॰)]॥<br>
१२२.<br>
अथिमं खुद्दकं पक्खिं, अप्पमंसतरं मया।<br>
धारयं ब्यथसि [ब्याधसे (सी॰), ब्यधसे (पी॰), ब्याधसि (क॰)] भीता [भीतो (सी॰ स्या॰ पी॰)], कमत्थं कोटसिम्बलि [कोटिसिम्बलि (सी॰ पी॰)]॥<br>
१२३.<br>
मंसभक्खो तुवं राज, फलभक्खो अयं दिजो।<br>
अयं निग्रोधबीजानि, पिलक्खुदुम्बरानि च।<br>
अस्सत्थानि च भक्खित्वा, खन्धे मे ओहदिस्सति॥<br>
१२४.<br>
ते रुक्खा संविरूहन्ति, मम पस्से निवातजा।<br>
ते मं परियोनन्धिस्सन्ति, अरुक्खं मं करिस्सरे॥<br>
१२५.<br>
सन्ति अञ्ञेपि रुक्खा से, मूलिनो खन्धिनो दुमा।<br>
इमिना सकुणजातेन, बीजमाहरिता हता॥<br>
१२६.<br>
अज्झारूहाभिवड्ढन्ति [अज्झारूळ्हाभिवड्ढन्ति (सी॰ पी॰)], ब्रहन्तम्पि वनप्पतिम्।<br>
तस्मा राज पवेधामि, सम्पस्संनागतं भयं॥<br>
१२७.<br>
सङ्केय्य सङ्कितब्बानि, रक्खेय्यानागतं भयम्।<br>
अनागतभया धीरो, उभो लोके अवेक्खतीति॥<br>
कोटसिम्बलिजातकं सत्तमम्।</p>
<p>४१३. धूमकारिजातकं (७-२-८)<br>
१२८.<br>
राजा अपुच्छि विधुरं, धम्मकामो युधिट्ठिलो।<br>
अपि ब्राह्मण जानासि, को एको बहु सोचति॥<br>
१२९.<br>
ब्राह्मणो अजयूथेन, पहूतेधो [बहूतेजो (पी॰ क॰), बहुतेन्दो (स्या॰)] वने वसम्।<br>
धूमं अकासि वासेट्ठो, रत्तिन्दिवमतन्दितो॥<br>
१३०.<br>
तस्स तं धूमगन्धेन, सरभा मकसड्डिता [मकसद्दिता (सी॰ स्या॰), मकसट्टिता (पी॰ क॰)]।<br>
वस्सावासं उपागच्छुं, धूमकारिस्स सन्तिके॥<br>
१३१.<br>
सरभेसु मनं कत्वा, अजा सो नावबुज्झथ।<br>
आगच्छन्ती वजन्ती वा [आगच्छन्ति वजन्ति वा (स्या॰ पी॰), आगच्छन्तिं वजन्तिं वा (क॰)], तस्स ता विनसुं [विनस्सुं (सी॰)] अजा॥<br>
१३२.<br>
सरभा सरदे काले, पहीनमकसे वने।<br>
पाविसुं गिरिदुग्गानि, नदीनं पभवानि च॥<br>
१३३.<br>
सरभे च गते दिस्वा, अजा च विभवं गता [अजे च विभवं गते (क॰)]।<br>
किसो च विवण्णो चासि, पण्डुरोगी च ब्राह्मणो॥</p>
<p>१३४.<br>
एवं यो सं निरंकत्वा, आगन्तुं कुरुते पियम्।<br>
सो एको बहु सोचति, धूमकारीव ब्राह्मणोति॥<br>
धूमकारिजातकं अट्ठमम्।</p>
<p>४१४. जागरजातकं (७-२-९)<br>
१३५.<br>
कोध जागरतं सुत्तो, कोध सुत्तेसु जागरो।<br>
को ममेतं विजानाति, को तं पटिभणाति मे॥<br>
१३६.<br>
अहं जागरतं सुत्तो, अहं सुत्तेसु जागरो।<br>
अहमेतं विजानामि, अहं पटिभणामि ते॥<br>
१३७.<br>
कथं जागरतं सुत्तो, कथं सुत्तेसु जागरो।<br>
कथं एतं विजानासि, कथं पटिभणासि मे॥<br>
१३८.<br>
ये धम्मं नप्पजानन्ति, संयमोति दमोति च।<br>
तेसु सुप्पमानेसु, अहं जग्गामि देवते॥<br>
१३९.<br>
येसं रागो च दोसो च, अविज्जा च विराजिता।<br>
तेसु जागरमानेसु, अहं सुत्तोस्मि देवते॥<br>
१४०.<br>
एवं जागरतं सुत्तो, एवं सुत्तेसु जागरो।<br>
एवमेतं विजानामि, एवं पटिभणामि ते॥<br>
१४१.<br>
साधु जागरतं सुत्तो, साधु सुत्तेसु जागरो।<br>
साधुमेतं विजानासि, साधु पटिभणासि मेति॥<br>
जागरजातकं नवमम्।</p>
<p>४१५. कुम्मासपिण्डिजातकं (७-२-१०)<br>
१४२.<br>
न किरत्थि अनोमदस्सिसु, पारिचरिया बुद्धेसु अप्पिका [अप्पका (क॰)]।<br>
सुक्खाय अलोणिकाय च, पस्सफलं कुम्मासपिण्डिया॥<br>
१४३.<br>
हत्थिगवस्सा चिमे बहू [हत्थिगवास्सा च मे बहू (सी॰), हत्थी गवास्सा चिमे बहू (स्या॰), हत्थी गवास्सा च मे बहू (पी॰)], धनधञ्ञं पथवी च केवला।<br>
नारियो चिमा अच्छरूपमा, पस्सफलं कुम्मासपिण्डिया॥<br>
१४४.<br>
अभिक्खणं राजकुञ्जर, गाथा भाससि कोसलाधिप।<br>
पुच्छामि तं रट्ठवड्ढन, बाळ्हं पीतिमनो पभाससि॥<br>
१४५.<br>
इमस्मिञ्ञेव नगरे, कुले अञ्ञतरे अहुम्।<br>
परकम्मकरो आसिं, भतको सीलसंवुतो॥<br>
१४६.<br>
कम्माय निक्खमन्तोहं, चतुरो समणेद्दसम्।<br>
आचारसीलसम्पन्ने, सीतिभूते अनासवे॥<br>
१४७.<br>
तेसु चित्तं पसादेत्वा, निसीदेत्वा [निसादेत्वा (?)] पण्णसन्थते।<br>
अदं बुद्धान कुम्मासं, पसन्नो सेहि पाणिभि॥<br>
१४८.<br>
तस्स कम्मस्स कुसलस्स, इदं मे एदिसं फलम्।<br>
अनुभोमि इदं रज्जं, फीतं धरणिमुत्तमं॥<br>
१४९.<br>
ददं भुञ्ज मा च पमादो [दद भुञ्ज च मा च पमादो (सी॰ पी॰)], चक्कं वत्तय कोसलाधिप।<br>
मा राज अधम्मिको अहु, धम्मं पालय कोसलाधिप॥<br>
१५०.<br>
सोहं तदेव पुनप्पुनं, वटुमं आचरिस्सामि सोभने।<br>
अरियाचरितं सुकोसले, अरहन्तो मे मनापाव पस्सितुं॥<br>
१५१.<br>
देवी विय अच्छरूपमा, मज्झे नारिगणस्स सोभसि।<br>
किं कम्ममकासि भद्दकं, केनासि वण्णवती सुकोसले॥<br>
१५२.<br>
अम्बट्ठकुलस्स खत्तिय, दास्याहं परपेसिया अहुम्।<br>
सञ्ञता च [सञ्ञता (सी॰ पी॰)] धम्मजीविनी, सीलवती च अपापदस्सना॥<br>
१५३.<br>
उद्धटभत्तं अहं तदा, चरमानस्स अदासि भिक्खुनो।<br>
वित्ता सुमना सयं अहं, तस्स कम्मस्स फलं ममेदिसन्ति॥<br>
कुम्मासपिण्डिजातकं दसमम्।</p>
<p>४१६. परन्तपजातकं (७-२-११)<br>
१५४.<br>
आगमिस्सति मे पापं, आगमिस्सति मे भयम्।<br>
तदा हि चलिता साखा, मनुस्सेन मिगेन वा॥<br>
१५५.<br>
भीरुया नून मे कामो, अविदूरे वसन्तिया।<br>
करिस्सति किसं पण्डुं, साव साखा परन्तपं॥<br>
१५६.<br>
सोचयिस्सति मं कन्ता, गामे वसमनिन्दिता।<br>
करिस्सति किसं पण्डुं, साव साखा परन्तपं॥<br>
१५७.<br>
तया मं असितापङ्गि [हसितापङ्गि (सी॰ स्या॰ पी॰)], सितानि [मिहितानि (सी॰ स्या॰ पी॰)] भणितानि च।<br>
किसं पण्डुं करिस्सन्ति, साव साखा परन्तपं॥<br>
१५८.<br>
अगमा नून सो सद्दो, असंसि नून सो तव।<br>
अक्खातं नून तं तेन, यो तं साखमकम्पयि॥<br>
१५९.<br>
इदं खो तं समागम्म, मम बालस्स चिन्तितम्।<br>
तदा हि चलिता साखा, मनुस्सेन मिगेन वा॥<br>
१६०.<br>
तथेव त्वं अवेदेसि, अवञ्चि [अवज्झि (क॰)] पितरं मम।<br>
हन्त्वा साखाहि छादेन्तो, आगमिस्सति मे [ते (स्या॰ क॰)] भयन्ति॥<br>
परन्तपजातकं एकादसमम्।<br>
गन्धारवग्गो दुतियो।<br>
तस्सुद्दानं –<br>
वरगाम महाकपि भग्गव च, दळ्हधम्म सकुञ्जर केसवरो।<br>
उरगो विधुरो पुन जागरतं, अथ कोसलाधिप परन्तप चाति॥<br>
अथ वग्गुद्दानं –<br>
अथ सत्तनिपातम्हि, वग्गं मे भणतो सुण।<br>
कुक्कु च पुन गन्धारो, द्वेव गुत्ता महेसिनाति॥<br>
सत्तकनिपातं निट्ठितम्।</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/02_suttapiTaka/05_khuddakanikAya/14_jAtakapALi-1/07_sattakanipAto/">०७. सत्तकनिपातो </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ०७. सत्तकनिपातो</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <div class="btn small border">
      Built on 2020 Aug 2 08:25:35 UTC. (<a href="http://google.com/search?q=08%3a25%3a35%20UTC to IST">IST</a>)</div>
    </div>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
