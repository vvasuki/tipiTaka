<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | ०५. उपालिवग्गो</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="०५. उपालिवग्गो" />
<meta property="og:description" content="५. उपालिवग्गो
१. भागिनेय्युपालित्थेरअपदानम् १.
‘‘खीणासवसहस्सेहि , परिवुतो [परेतो (क॰ अट्ठ)] लोकनायको।
विवेकमनुयुत्तो सो, गच्छते पटिसल्लितुं॥
२.
‘‘अजिनेन निवत्थोहं, तिदण्डपरिधारको।
भिक्खुसङ्घपरिब्यूळ्हं, अद्दसं लोकनायकं॥
३.
‘‘एकंसं अजिनं कत्वा, सिरे कत्वान अञ्जलिम्।
सम्बुद्धं अभिवादेत्वा, सन्थविं लोकनायकं॥
४.
‘‘यथाण्डजा च संसेदा, ओपपाती जलाबुजा।
काकादिपक्खिनो सब्बे, अन्तलिक्खचरा सदा॥
५.
‘‘ये केचि पाणभूतत्थि, सञ्ञिनो वा असञ्ञिनो।
सब्बे ते तव ञाणम्हि, अन्तो होन्ति समोगधा॥
६.
‘‘गन्धा च पब्बतेय्या ये, हिमवन्तनगुत्तमे।
सब्बे ते तव सीलम्हि, कलायपि न युज्जरे॥" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/" />

<meta itemprop="name" content="०५. उपालिवग्गो">
<meta itemprop="description" content="५. उपालिवग्गो
१. भागिनेय्युपालित्थेरअपदानम् १.
‘‘खीणासवसहस्सेहि , परिवुतो [परेतो (क॰ अट्ठ)] लोकनायको।
विवेकमनुयुत्तो सो, गच्छते पटिसल्लितुं॥
२.
‘‘अजिनेन निवत्थोहं, तिदण्डपरिधारको।
भिक्खुसङ्घपरिब्यूळ्हं, अद्दसं लोकनायकं॥
३.
‘‘एकंसं अजिनं कत्वा, सिरे कत्वान अञ्जलिम्।
सम्बुद्धं अभिवादेत्वा, सन्थविं लोकनायकं॥
४.
‘‘यथाण्डजा च संसेदा, ओपपाती जलाबुजा।
काकादिपक्खिनो सब्बे, अन्तलिक्खचरा सदा॥
५.
‘‘ये केचि पाणभूतत्थि, सञ्ञिनो वा असञ्ञिनो।
सब्बे ते तव ञाणम्हि, अन्तो होन्ति समोगधा॥
६.
‘‘गन्धा च पब्बतेय्या ये, हिमवन्तनगुत्तमे।
सब्बे ते तव सीलम्हि, कलायपि न युज्जरे॥">

<meta itemprop="wordCount" content="1701">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="०५. उपालिवग्गो"/>
<meta name="twitter:description" content="५. उपालिवग्गो
१. भागिनेय्युपालित्थेरअपदानम् १.
‘‘खीणासवसहस्सेहि , परिवुतो [परेतो (क॰ अट्ठ)] लोकनायको।
विवेकमनुयुत्तो सो, गच्छते पटिसल्लितुं॥
२.
‘‘अजिनेन निवत्थोहं, तिदण्डपरिधारको।
भिक्खुसङ्घपरिब्यूळ्हं, अद्दसं लोकनायकं॥
३.
‘‘एकंसं अजिनं कत्वा, सिरे कत्वान अञ्जलिम्।
सम्बुद्धं अभिवादेत्वा, सन्थविं लोकनायकं॥
४.
‘‘यथाण्डजा च संसेदा, ओपपाती जलाबुजा।
काकादिपक्खिनो सब्बे, अन्तलिक्खचरा सदा॥
५.
‘‘ये केचि पाणभूतत्थि, सञ्ञिनो वा असञ्ञिनो।
सब्बे ते तव ञाणम्हि, अन्तो होन्ति समोगधा॥
६.
‘‘गन्धा च पब्बतेय्या ये, हिमवन्तनगुत्तमे।
सब्बे ते तव सीलम्हि, कलायपि न युज्जरे॥"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/tipiTaka\/01_mUlam\/02_suttapiTaka\/05_khuddakanikAya\/10_apadAnapALi-1\/05_upAlivaggo\/".replace(basePath, "/");
    pageVars.pageParams = {};
    pageVars.pageSource = "01_mUlam\/02_suttapiTaka\/05_khuddakanikAya\/10_apadAnapALi-1\/05_upAlivaggo.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <script src="/tipiTaka/webpack_dist/search-bundle.js"></script>

    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    

    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> ०५. उपालिवग्गो</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="०५. उपालिवग्गो">०५. उपालिवग्गो</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/content/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>५. उपालिवग्गो</p>
<h2 id="१-भगनययपलतथरअपदनम">१. भागिनेय्युपालित्थेरअपदानम्</h2>
<p>१.<br>
‘‘खीणासवसहस्सेहि , परिवुतो [परेतो (क॰ अट्ठ)] लोकनायको।<br>
विवेकमनुयुत्तो सो, गच्छते पटिसल्लितुं॥<br>
२.<br>
‘‘अजिनेन निवत्थोहं, तिदण्डपरिधारको।<br>
भिक्खुसङ्घपरिब्यूळ्हं, अद्दसं लोकनायकं॥<br>
३.<br>
‘‘एकंसं अजिनं कत्वा, सिरे कत्वान अञ्जलिम्।<br>
सम्बुद्धं अभिवादेत्वा, सन्थविं लोकनायकं॥<br>
४.<br>
‘‘यथाण्डजा च संसेदा, ओपपाती जलाबुजा।<br>
काकादिपक्खिनो सब्बे, अन्तलिक्खचरा सदा॥<br>
५.<br>
‘‘ये केचि पाणभूतत्थि, सञ्ञिनो वा असञ्ञिनो।<br>
सब्बे ते तव ञाणम्हि, अन्तो होन्ति समोगधा॥<br>
६.<br>
‘‘गन्धा च पब्बतेय्या ये, हिमवन्तनगुत्तमे।<br>
सब्बे ते तव सीलम्हि, कलायपि न युज्जरे॥<br>
७.<br>
‘‘मोहन्धकारपक्खन्दो, अयं लोको सदेवको।<br>
तव ञाणम्हि जोतन्ते, अन्धकारा विधंसिता॥<br>
८.<br>
‘‘यथा अत्थङ्गते सूरिये, होन्ति सत्ता तमोगता।<br>
एवं बुद्धे अनुप्पन्ने, होति लोको तमोगतो॥<br>
९.<br>
‘‘यथोदयन्तो आदिच्चो, विनोदेति तमं सदा।<br>
तथेव त्वं बुद्धसेट्ठ, विद्धंसेसि तमं सदा॥<br>
१०.<br>
‘‘पधानपहितत्तोसि , बुद्धो लोके सदेवके।<br>
तव कम्माभिरद्धेन, तोसेसि जनतं बहुं॥<br>
११.<br>
‘‘तं सब्बं अनुमोदित्वा, पदुमुत्तरो महामुनि।<br>
नभं अब्भुग्गमी धीरो, हंसराजाव अम्बरे॥<br>
१२.<br>
‘‘अब्भुग्गन्त्वान सम्बुद्धो, महेसि पदुमुत्तरो।<br>
अन्तलिक्खे ठितो सत्था, इमा गाथा अभासथ॥<br>
१३.<br>
‘‘येनिदं थवितं ञाणं, ओपम्मेहि समायुतम्।<br>
तमहं कित्तयिस्सामि, सुणाथ मम भासतो॥<br>
१४.<br>
‘‘‘अट्ठारसञ्च खत्तुं सो, देवराजा भविस्सति।<br>
पथब्या रज्जं तिसतं, वसुधं आवसिस्सति॥<br>
१५.<br>
‘‘‘पञ्चवीसतिक्खत्तुञ्च, चक्कवत्ती भविस्सति।<br>
पदेसरज्जं विपुलं, गणनातो असङ्खियं॥<br>
१६.<br>
‘‘‘कप्पसतसहस्सम्हि, ओक्काककुलसम्भवो।<br>
गोतमो नाम गोत्तेन, सत्था लोके भविस्सति॥<br>
१७.<br>
‘‘‘तुसिता हि चवित्वान, सुक्कमूलेन चोदितो।<br>
हीनोव जातिया सन्तो, उपालि नाम हेस्सति॥<br>
१८.<br>
‘‘‘सो पच्छा पब्बजित्वान, विराजेत्वान पापकम्।<br>
सब्बासवे परिञ्ञाय, निब्बायिस्सतिनासवो॥<br>
१९.<br>
‘‘‘तुट्ठो च गोतमो बुद्धो, सक्यपुत्तो महायसो।<br>
विनयाधिगतं तस्स, एतदग्गे ठपेस्सति’॥<br>
२०.<br>
‘‘सद्धायाहं पब्बजितो, कतकिच्चो अनासवो।<br>
सब्बासवे परिञ्ञाय, विहरामि अनासवो॥<br>
२१.<br>
‘‘भगवा चानुकम्पी मं, विनयेहं विसारदो।<br>
सककम्माभिरद्धो च, विहरामि अनासवो॥<br>
२२.<br>
‘‘संवुतो पातिमोक्खम्हि, इन्द्रियेसु च पञ्चसु।<br>
धारेमि विनयं सब्बं, केवलं रतनाकरं [रतनग्घरं (क॰)]॥<br>
२३.<br>
‘‘ममञ्च गुणमञ्ञाय, सत्था लोके अनुत्तरो।<br>
भिक्खुसङ्घे निसीदित्वा, एतदग्गे ठपेसि मं॥<br>
२४.<br>
‘‘पटिसम्भिदा चतस्सो, विमोक्खापि च अट्ठिमे।<br>
छळभिञ्ञा सच्छिकता, कतं बुद्धस्स सासनं’’॥<br>
इत्थं सुदं आयस्मा उपालिथेरो इमा गाथायो अभासित्थाति।<br>
भागिनेय्युपालित्थेरस्सापदानं पठमम्।</p>
<h2 id="२-सणकळवसतथरअपदनम">२. सोणकोळिविसत्थेरअपदानम्</h2>
<p>२५.<br>
‘‘अनोमदस्सिस्स मुनिनो, लोकजेट्ठस्स तादिनो।<br>
सुधाय लेपनं कत्वा, चङ्कमं कारयिं अहं॥<br>
२६.<br>
‘‘नानावणेहि पुप्फेहि, चङ्कमं सन्थरिं अहम्।<br>
आकासे वितानं कत्वा, भोजयिं बुद्धमुत्तमं॥<br>
२७.<br>
‘‘अञ्जलिं पग्गहेत्वान, अभिवादेत्वान सुब्बतं [पुप्फकं (क॰)]।<br>
दीघसालं भगवतो, निय्यादेसिमहं तदा॥<br>
२८.<br>
‘‘मम सङ्कप्पमञ्ञाय, सत्था लोके अनुत्तरो।<br>
पटिग्गहेसि भगवा, अनुकम्पाय चक्खुमा॥<br>
२९.<br>
‘‘पटिग्गहेत्वान सम्बुद्धो, दक्खिणेय्यो सदेवके।<br>
भिक्खुसङ्घे निसीदित्वा, इमा गाथा अभासथ॥<br>
३०.<br>
‘‘‘यो सो हट्ठेन चित्तेन, दीघसालं अदासि [अकासि (सी॰)] मे।<br>
तमहं कित्तयिस्सामि, सुणाथ मम भासतो॥<br>
३१.<br>
‘‘‘इमस्स मच्चुकालम्हि, पुञ्ञकम्मसमङ्गिनो।<br>
सहस्सयुत्तस्सरथो, उपट्ठिस्सति तावदे॥<br>
३२.<br>
‘‘‘तेन यानेनयं पोसो, देवलोकं गमिस्सति।<br>
अनुमोदिस्सरे देवा, सम्पत्ते कुसलब्भवे [कुसले भवे (सी॰ स्या॰)]॥<br>
३३.<br>
‘‘‘महारहं ब्यम्हं सेट्ठं, रतनमत्तिकलेपनम्।<br>
कूटागारवरूपेतं, ब्यम्हं अज्झावसिस्सति॥<br>
३४.<br>
‘‘‘तिंसकप्पसहस्सानि, देवलोके रमिस्सति।<br>
पञ्चवीसति कप्पानि, देवराजा भविस्सति॥<br>
३५.<br>
‘‘‘सत्तसत्ततिक्खत्तुञ्च, चक्कवत्ती भविस्सति।<br>
यसोधरसनामा [यसेधरा समाना (सी॰)] ते, सब्बेपि एकनामका॥<br>
३६.<br>
‘‘‘द्वे सम्पत्ती अनुभोत्वा, वड्ढेत्वा [चिनित्वा (स्या॰)] पुञ्ञसञ्चयम्।<br>
अट्ठवीसतिकप्पम्हि, चक्कवत्ती भविस्सति॥<br>
३७.<br>
‘‘‘तत्रापि ब्यम्हं पवरं, विस्सकम्मेन मापितम्।<br>
दससद्दाविवित्तं तं, पुरमज्झावसिस्सति॥<br>
३८.<br>
‘‘‘अपरिमेय्ये इतो कप्पे, भूमिपालो महिद्धिको।<br>
ओक्काको नाम नामेन, राजा रट्ठे भविस्सति॥<br>
३९.<br>
‘‘‘सोळसित्थिसहस्सानं, सब्बासं पवरा च सा [पवराव या (स्या॰), पवरा पिया (?)]।<br>
अभिजाता खत्तियानी, नव पुत्ते जनेस्सति॥<br>
४०.<br>
‘‘‘नव पुत्ते जनेत्वान, खत्तियानी मरिस्सति।<br>
तरुणी च पिया कञ्ञा, महेसित्तं करिस्सति॥<br>
४१.<br>
‘‘‘ओक्काकं तोसयित्वान, वरं कञ्ञा लभिस्सति।<br>
वरं लद्धान सा कञ्ञा, पुत्ते पब्बाजयिस्सति॥<br>
४२.<br>
‘‘‘पब्बाजिता च ते सब्बे, गमिस्सन्ति नगुत्तमम्।<br>
जातिभेदभया सब्बे, भगिनीहि वसिस्सरे [संवसिस्सरे (सी॰)]॥<br>
४३.<br>
‘‘‘एका च कञ्ञा ब्याधीहि, भविस्सति परिक्खता [पुरक्खता (स्या॰ क॰)]।<br>
मा नो जाति पभिज्जीति, निखणिस्सन्ति खत्तिया॥<br>
४४.<br>
‘‘‘खत्तियो नीहरित्वान, ताय सद्धिं वसिस्सति।<br>
भविस्सति तदा भेदो, ओक्काककुलसम्भवो॥<br>
४५.<br>
‘‘‘तेसं पजा भविस्सन्ति, कोळिया नाम जातिया।<br>
तत्थ मानुसकं भोगं, अनुभोस्सतिनप्पकं॥<br>
४६.<br>
‘‘‘तम्हा काया चवित्वान, देवलोकं गमिस्सति।<br>
तत्रापि पवरं ब्यम्हं, लभिस्सति मनोरमं॥<br>
४७.<br>
‘‘‘देवलोका चवित्वान, सुक्कमूलेन चोदितो।<br>
आगन्त्वान मनुस्सत्तं, सोणो नाम भविस्सति॥<br>
४८.<br>
‘‘‘आरद्धवीरियो पहितत्तो, पदहं सत्थु सासने।<br>
सब्बासवे परिञ्ञाय, निब्बायिस्सतिनासवो॥<br>
४९.<br>
‘‘‘अनन्तदस्सी भगवा, गोतमो सक्यपुङ्गवो।<br>
विसेसञ्ञू महावीरो, अग्गट्ठाने ठपेस्सति’॥<br>
५०.<br>
‘‘वुट्ठम्हि देवे चतुरङ्गुलम्हि, तिणे अनिलेरितअङ्गणम्हि।<br>
ठत्वान योगस्स पयुत्ततादिनो, ततोत्तरिं पारमता न विज्जति॥<br>
५१.<br>
‘‘उत्तमे दमथे दन्तो, चित्तं मे सुपणीहितम्।<br>
भारो मे ओहितो सब्बो, निब्बुतोम्हि अनासवो॥<br>
५२.<br>
‘‘अङ्गीरसो महानागो, अभिजातोव केसरी।<br>
भिक्खुसङ्घे निसीदित्वा, एतदग्गे ठपेसि मं॥<br>
५३.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा सोणो कोळिविसो [कोळियवेस्सो (सी॰ स्या॰), कोटिकण्णो (क॰)] थेरो इमा गाथायो अभासित्थाति।<br>
सोणकोळिविसत्थेरस्सापदानं दुतियम्।</p>
<h2 id="३-कळगधपततभददयतथरअपदनम">३. काळिगोधापुत्तभद्दियत्थेरअपदानम्</h2>
<p>५४.<br>
‘‘पदुमुत्तरसम्बुद्धं , मेत्तचित्तं महामुनिम्।<br>
उपेति जनता सब्बा, सब्बलोकग्गनायकं॥<br>
५५.<br>
‘‘सत्तुकञ्च बद्धकञ्च [वत्थं सेनासनञ्चेव (सी॰), सत्तुकञ्च पदकञ्च (सी॰ अट्ठ॰), सत्तुकञ्च पवाकञ्च (स्या॰)], आमिसं पानभोजनम्।<br>
ददन्ति सत्थुनो सब्बे, पुञ्ञक्खेत्ते अनुत्तरे॥<br>
५६.<br>
‘‘अहम्पि दानं दस्सामि, देवदेवस्स तादिनो।<br>
बुद्धसेट्ठं निमन्तेत्वा, सङ्घम्पि च अनुत्तरं॥<br>
५७.<br>
‘‘उय्योजिता मया चेते, निमन्तेसुं तथागतम्।<br>
केवलं भिक्खुसङ्घञ्च, पुञ्ञक्खेत्तं अनुत्तरं॥<br>
५८.<br>
‘‘सतसहस्सपल्लङ्कं, सोवण्णं गोनकत्थतम्।<br>
तूलिकापटलिकाय, खोमकप्पासिकेहि च।<br>
महारहं पञ्ञापयिं, आसनं बुद्धयुत्तकं॥<br>
५९.<br>
‘‘पदुमुत्तरो लोकविदू, देवदेवो नरासभो।<br>
भिक्खुसङ्घपरिब्यूळ्हो, मम द्वारमुपागमि॥<br>
६०.<br>
‘‘पच्चुग्गन्त्वान सम्बुद्धं, लोकनाथं यसस्सिनम्।<br>
पसन्नचित्तो सुमनो, अभिनामयिं सङ्घरं [सकं घरं (सी॰)]॥<br>
६१.<br>
‘‘भिक्खूनं सतसहस्सं, बुद्धञ्च लोकनायकम्।<br>
पसन्नचित्तो सुमनो, परमन्नेन तप्पयिं॥<br>
६२.<br>
‘‘पदुमुत्तरो लोकविदू, आहुतीनं पटिग्गहो।<br>
भिक्खुसङ्घे निसीदित्वा, इमा गाथा अभासथ॥<br>
६३.<br>
‘‘‘येनिदं आसनं दिन्नं, सोवण्णं गोनकत्थतम्।<br>
तमहं कित्तयिस्सामि, सुणाथ मम भासतो॥<br>
६४.<br>
‘‘‘चतुसत्ततिक्खत्तुं सो, देवरज्जं करिस्सति।<br>
अनुभोस्सति सम्पत्तिं, अच्छराहि पुरक्खतो॥<br>
६५.<br>
‘‘‘पदेसरज्जं सहस्सं, वसुधं आवसिस्सति।<br>
एकपञ्ञासक्खत्तुञ्च, चक्कवत्ती भविस्सति॥<br>
६६.<br>
‘‘‘सब्बासु भवयोनीसु, उच्चाकुली [उच्चाकुले (क॰)] भविस्सति।<br>
सो च पच्छा पब्बजित्वा, सुक्कमूलेन चोदितो।<br>
भद्दियो नाम नामेन, हेस्सति सत्थु सावको॥<br>
६७.<br>
‘‘‘विवेकमनुयुत्तोम्हि, पन्तसेननिवासहम्।<br>
फलञ्चाधिगतं सब्बं, चत्तक्लेसोम्हि अज्जहं॥<br>
६८.<br>
‘‘‘मम सब्बं [कम्मं (?)] अभिञ्ञाय, सब्बञ्ञू लोकनायको।<br>
भिक्खुसङ्घे निसीदित्वा, एतदग्गे ठपेसि मं’॥<br>
६९.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा भद्दियो काळिगोधाय पुत्तो थेरो इमा गाथायो अभासित्थाति।<br>
भद्दियस्स काळिगोधाय पुत्तत्थेरस्सापदानं ततियम्।</p>
<h2 id="४-सननटठपकतथरअपदनम">४. सन्निट्ठापकत्थेरअपदानम्</h2>
<p>७०.<br>
‘‘अरञ्ञे कुटिकं कत्वा, वसामि पब्बतन्तरे।<br>
लाभालाभेन सन्तुट्ठो, यसेन अयसेन च॥<br>
७१.<br>
‘‘पदुमुत्तरो लोकविदू, आहुतीनं पटिग्गहो।<br>
वसीसतसहस्सेहि [भिक्खुसतसहस्सेहि (स्या॰)], आगच्छि मम सन्तिकं॥<br>
७२.<br>
‘‘उपागतं महानागं [महावीरं (सी॰)], जलजुत्तमनामकम्।<br>
तिणसन्थरं [तिणत्थरं (क॰)] पञ्ञापेत्वा, अदासिं सत्थुनो अहं॥<br>
७३.<br>
‘‘पसन्नचित्तो सुमनो, आमण्डं पानीयञ्चहम्।<br>
अदासिं उजुभूतस्स, विप्पसन्नेन चेतसा॥<br>
७४.<br>
‘‘सतसहस्सितो कप्पे [सतसहस्से इतो कप्पे (सी॰)], यं दानमददिं तदा।<br>
दुग्गतिं नाभिजानामि, आमण्डस्स इदं फलं॥<br>
७५.<br>
‘‘एकतालीसकप्पम्हि, एको आसिं अरिन्दमो।<br>
सत्तरतनसम्पन्नो, चक्कवत्ती महब्बलो॥<br>
७६.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा सन्निट्ठापको [सन्निधापको (सी॰)] थेरो इमा गाथायो अभासित्थाति।<br>
सन्निट्ठापकत्थेरस्सापदानं चतुत्थम्।</p>
<h2 id="५-पञचहतथयतथरअपदनम">५. पञ्चहत्थियत्थेरअपदानम्</h2>
<p>७७.<br>
‘‘सुमेधो नाम सम्बुद्धो, गच्छते अन्तरापणे।<br>
ओक्खित्तचक्खु [खित्तचक्खु (क॰ सी॰ क॰)] मितभाणी, सतिमा संवुतिन्द्रियो॥<br>
७८.<br>
‘‘पञ्च उप्पलहत्थानि, आवेळत्थं अहंसु मे।<br>
तेन बुद्धं अपूजेसिं, पसन्नो सेहि पाणिभि॥<br>
७९.<br>
‘‘आरोपिता च ते पुप्फा, छदनं अस्सु सत्थुनो।<br>
समाधिंसु [संसाविंसु (सी॰)] महानागं, सिस्सा आचरियं यथा॥<br>
८०.<br>
‘‘तिंसकप्पसहस्सम्हि , यं पुप्फमभिरोपयिम्।<br>
दुग्गतिं नाभिजानामि, बुद्धपूजायिदं फलं॥<br>
८१.<br>
‘‘इतो वीसकप्पसते, अहेसुं पञ्च खत्तिया।<br>
हत्थिया नाम नामेन, चक्कवत्ती महब्बला॥<br>
८२.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा पञ्चहत्थियो थेरो इमा गाथायो अभासित्थाति।<br>
पञ्चहत्थियत्थेरस्सापदानं पञ्चमम्।</p>
<h2 id="६-पदमचछदनयतथरअपदनम">६. पदुमच्छदनियत्थेरअपदानम्</h2>
<p>८३.<br>
‘‘निब्बुते लोकनाथम्हि, विपस्सिम्हग्गपुग्गले।<br>
सुफुल्लपदुमं गय्ह, चितमारोपयिं अहं॥<br>
८४.<br>
‘‘आरोपिते च चितके, वेहासं नभमुग्गमि।<br>
आकासे छदनं [आकासच्छदनं (सी॰)] कत्वा, चितकम्हि अधारयि॥<br>
८५.<br>
‘‘एकनवुतितो कप्पे, यं पुप्फमभिरोपयिम्।<br>
दुग्गतिं नाभिजानामि, बुद्धपूजायिदं फलं॥<br>
८६.<br>
‘‘सत्ततालीसितो कप्पे, पदुमिस्सरनामको।<br>
चातुरन्तो विजितावी, चक्कवत्ती महब्बलो॥<br>
८७.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा पदुमच्छदनियो थेरो इमा गाथायो अभासित्थाति।<br>
पदुमच्छदनियत्थेरस्सापदानं छट्ठम्।</p>
<h2 id="७-सयनदयकतथरअपदनम">७. सयनदायकत्थेरअपदानम्</h2>
<p>८८.<br>
‘‘सिद्धत्थस्स भगवतो, मेत्तचित्तस्स तादिनो।<br>
सयनग्गं मया दिन्नं, दुस्सभण्डेहि [दुस्सभण्डेन (स्या॰)] अत्थतं॥<br>
८९.<br>
‘‘पटिग्गहेसि भगवा, कप्पियं सयनासनम्।<br>
उट्ठाय सयना [आसना (सी॰)] तम्हा, वेहासं उग्गमी जिनो॥<br>
९०.<br>
‘‘चतुन्नवुतितो कप्पे, यं सयनमदासहम्।<br>
दुग्गतिं नाभिजानामि, सयनस्स इदं फलं॥<br>
९१.<br>
‘‘एकपञ्ञासितो कप्पे, वरको [वरुणो (सी॰ स्या॰)] देवसव्हयो।<br>
सत्तरतनसम्पन्नो, चक्कवत्ती महब्बलो॥<br>
९२.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा सयनदायको थेरो इमा गाथायो अभासित्थाति।<br>
सयनदायकत्थेरस्सापदानं सत्तमम्।</p>
<h2 id="८-चङकमनदयकतथरअपदनम">८. चङ्कमनदायकत्थेरअपदानम्</h2>
<p>९३.<br>
‘‘अत्थदस्सिस्स मुनिनो, लोकजेट्ठस्स तादिनो।<br>
इट्ठकाहि चिनित्वान, चङ्कमं कारयिं अहं॥<br>
९४.<br>
‘‘उच्चतो पञ्चरतनं, चङ्कमं साधुमापितम्।<br>
आयामतो हत्थसतं, भावनीय्यं मनोरमं॥<br>
९५.<br>
‘‘पटिग्गहेसि भगवा, अत्थदस्सी नरुत्तमो।<br>
हत्थेन पुलिनं गय्ह, इमा गाथा अभासथ॥<br>
९६.<br>
‘‘‘इमिना पुलिनदानेन, चङ्कमं सुकतेन च।<br>
सत्तरतनसम्पन्नं, पुलिनं अनुभोस्सति॥<br>
९७.<br>
‘‘‘तीणि कप्पानि देवेसु, देवरज्जं करिस्सति।<br>
अनुभोस्सति सम्पत्तिं, अच्छराहि पुरक्खतो॥<br>
९८.<br>
‘‘‘मनुस्सलोकमागन्त्वा , राजा रट्ठे भविस्सति।<br>
तिक्खत्तुं चक्कवत्ती च, महिया सो भविस्सति’॥<br>
९९.<br>
‘‘अट्ठारसे कप्पसते, यं कम्ममकरिं तदा।<br>
दुग्गतिं नाभिजानामि, चङ्कमस्स इदं फलं॥<br>
१००.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा चङ्कमनदायको थेरो इमा गाथायो अभासित्थाति।<br>
चङ्कमनदायकत्थेरस्सापदानं अट्ठमम्।</p>
<h2 id="९-सभददतथरअपदनम">९. सुभद्दत्थेरअपदानम्</h2>
<p>१०१.<br>
‘‘पदुमुत्तरो लोकविदू, आहुतीनं पटिग्गहो।<br>
जनतं उद्धरित्वान, निब्बायति महायसो॥<br>
१०२.<br>
‘‘निब्बायन्ते च सम्बुद्धे, दससहस्सि कम्पथ।<br>
जनकायो महा आसि, देवा सन्निपतुं तदा॥<br>
१०३.<br>
‘‘चन्दनं पूरयित्वान, तगरामल्लिकाहि च।<br>
हट्ठो हट्ठेन चित्तेन, आरोपयिं [आलेपेसिं (सी॰), आरोपेसिं (स्या॰)] नरुत्तमं॥<br>
१०४.<br>
‘‘मम सङ्कप्पमञ्ञाय, सत्था लोके अनुत्तरो।<br>
निपन्नकोव सम्बुद्धो, इमा गाथा अभासथ॥<br>
१०५.<br>
‘‘‘यो मे पच्छिमके काले, गन्धमालेन [गन्धमल्लेन (स्या॰ क॰) नपुंसकेकत्तं मनसिकातब्बं] छादयि।<br>
तमहं कित्तयिस्सामि, सुणाथ मम भासतो॥<br>
१०६.<br>
‘‘‘इतो चुतो अयं पोसो, तुसितकायं गमिस्सति।<br>
तत्थ रज्जं करित्वान, निम्मानं सो गमिस्सति॥<br>
१०७.<br>
‘‘‘एतेनेव उपायेन, दत्वा मालं [मल्यं (सी॰), मल्लं (स्या॰ क॰)] वरुत्तमम्।<br>
सककम्माभिरद्धो सो, सम्पत्तिं अनुभोस्सति॥<br>
१०८.<br>
‘‘‘पुनापि तुसिते काये, निब्बत्तिस्सतियं नरो।<br>
तम्हा काया चवित्वान, मनुस्सत्तं गमिस्सति॥<br>
१०९.<br>
‘‘‘सक्यपुत्तो महानागो, अग्गो लोके सदेवके।<br>
बोधयित्वा बहू सत्ते, निब्बायिस्सति चक्खुमा॥<br>
११०.<br>
‘‘‘तदा सोपगतो सन्तो, सुक्कमूलेन चोदितो।<br>
उपसङ्कम्म सम्बुद्धं, पञ्हं पुच्छिस्सति तदा॥<br>
१११.<br>
‘‘‘हासयित्वान सम्बुद्धो, सब्बञ्ञू लोकनायको।<br>
पुञ्ञकम्मं परिञ्ञाय, सच्चानि विवरिस्सति॥<br>
११२.<br>
‘‘‘आरद्धो च अयं पञ्हो, तुट्ठो एकग्गमानसो।<br>
सत्थारं अभिवादेत्वा, पब्बज्जं याचयिस्सति॥<br>
११३.<br>
‘‘‘पसन्नमानसं दिस्वा, सककम्मेन तोसितम्।<br>
पब्बाजेस्सति सो बुद्धो, अग्गमग्गस्स कोविदो॥<br>
११४.<br>
‘‘‘वायमित्वानयं पोसो, सम्मासम्बुद्धसासने।<br>
सब्बासवे परिञ्ञाय, निब्बायिस्सतिनासवो’॥<br>
पञ्चमभाणवारम्।<br>
११५.<br>
‘‘पुब्बकम्मेन संयुत्तो, एकग्गो सुसमाहितो।<br>
बुद्धस्स ओरसो पुत्तो, धम्मजोम्हि सुनिम्मितो॥<br>
११६.<br>
‘‘धम्मराजं उपगम्म, अपुच्छिं पञ्हमुत्तमम्।<br>
कथयन्तो च मे पञ्हं, धम्मसोतं उपानयि॥<br>
११७.<br>
‘‘तस्साहं धम्ममञ्ञाय, विहासिं सासने रतो।<br>
सब्बासवे परिञ्ञाय, विहरामि अनासवो॥<br>
११८.<br>
‘‘सतसहस्सितो कप्पे, जलजुत्तमनायको।<br>
निब्बायि अनुपादानो, दीपोव तेलसङ्खया॥<br>
११९.<br>
‘‘सत्तयोजनिकं आसि, थूपञ्च रतनामयम्।<br>
धजं तत्थ अपूजेसिं, सब्बभद्दं मनोरमं॥<br>
१२०.<br>
‘‘कस्सपस्स च बुद्धस्स, तिस्सो नामग्गसावको।<br>
पुत्तो मे ओरसो आसि, दायादो जिनसासने॥<br>
१२१.<br>
‘‘तस्स हीनेन मनसा, वाचं भासिं अभद्दकम्।<br>
तेन कम्मविपाकेन, पच्छा मे आसि भद्दकं [पच्छिमे अद्दसं जिनं (सी॰)]॥<br>
१२२.<br>
‘‘उपवत्तने सालवने, पच्छिमे सयने मुनि।<br>
पब्बाजेसि महावीरो, हितो कारुणिको जिनो॥<br>
१२३.<br>
‘‘अज्जेव दानि पब्बज्जा, अज्जेव उपसम्पदा।<br>
अज्जेव परिनिब्बानं, सम्मुखा द्विपदुत्तमे॥<br>
१२४.<br>
‘‘पटिसम्भिदा चतस्सो…पे॰… कतं बुद्धस्स सासनं’’॥<br>
इत्थं सुदं आयस्मा सुभद्दो थेरो इमा गाथायो अभासित्थाति।<br>
सुभद्दत्थेरस्सापदानं नवमम्।</p>
<h2 id="१०-चनदतथरअपदनम">१०. चुन्दत्थेरअपदानम्</h2>
<p>१२५.<br>
‘‘सिद्धत्थस्स भगवतो, लोकजेट्ठस्स तादिनो।<br>
अग्घियं कारयित्वान, जातिपुप्फेहि छादयिं॥<br>
१२६.<br>
‘‘निट्ठापेत्वान तं पुप्फं, बुद्धस्स उपनामयिम्।<br>
पुप्फावसेसं पग्गय्ह, बुद्धस्स अभिरोपयिं॥<br>
१२७.<br>
‘‘कञ्चनग्घियसङ्कासं , बुद्धं लोकग्गनायकम्।<br>
पसन्नचित्तो सुमनो, पुप्फग्घियमुपानयिं॥<br>
१२८.<br>
‘‘वितिण्णकङ्खो सम्बुद्धो, तिण्णोघेहि पुरक्खतो।<br>
भिक्खुसङ्घे निसीदित्वा, इमा गाथा अभासथ॥<br>
१२९.<br>
‘‘‘दिब्बगन्धं पवायन्तं, यो मे पुप्फग्घियं अदा।<br>
तमहं कित्तयिस्सामि, सुणाथ मम भासतो॥<br>
१३०.<br>
‘‘‘इतो चुतो अयं पोसो, देवसङ्घपुरक्खतो।<br>
जातिपुप्फेहि परिकिण्णो, देवलोकं गमिस्सति॥<br>
१३१.<br>
‘‘‘उब्बिद्धं भवनं तस्स, सोवण्णञ्च मणीमयम्।<br>
ब्यम्हं पातुभविस्सति, पुञ्ञकम्मप्पभावितं॥<br>
१३२.<br>
‘‘‘चतुसत्ततिक्खत्तुं सो, देवरज्जं करिस्सति।<br>
अनुभोस्सति सम्पत्तिं, अच्छराहि पुरक्खतो॥<br>
१३३.<br>
‘‘‘पथब्या रज्जं तिसतं, वसुधं आवसिस्सति।<br>
पञ्चसत्ततिक्खत्तुञ्च, चक्कवत्ती भविस्सति॥<br>
१३४.<br>
‘‘‘दुज्जयो नाम नामेन, हेस्सति मनुजाधिपो।<br>
अनुभोत्वान तं पुञ्ञं, सककम्मं अपस्सितो [सककम्मूपसंहितो (स्या॰)]॥<br>
१३५.<br>
‘‘‘विनिपातं अगन्त्वान, मनुस्सत्तं गमिस्सति।<br>
हिरञ्ञं तस्स [हिरञ्ञस्स च (सी॰ क॰)] निचितं, कोटिसतमनप्पकं॥<br>
१३६.<br>
‘‘‘निब्बत्तिस्सति योनिम्हि, ब्राह्मणे सो भविस्सति।<br>
वङ्गन्तस्स सुतो धीमा, सारिया ओरसो पियो॥<br>
१३७.<br>
‘‘‘सो च पच्छा पब्बजित्वा, अङ्गीरसस्स सासने।<br>
चूळचुन्दोति [चूलचुन्दोति (सी॰)] नामेन, हेस्सति सत्थु सावको॥<br>
१३८.<br>
‘‘‘सामणेरोव सो सन्तो, खीणासवो भविस्सति।<br>
सब्बासवे परिञ्ञाय, निब्बायिस्सतिनासवो’॥<br>
१३९.<br>
‘‘उपट्ठहिं महावीरं, अञ्ञे च पेसले बहू।<br>
भातरं मे चुपट्ठासिं, उत्तमत्थस्स पत्तिया॥<br>
१४०.<br>
‘‘भातरं मे उपट्ठित्वा, धातुं पत्तम्हि ओहिय [ओपिय (सी॰), ओचिय (स्या॰)]।<br>
सम्बुद्धं उपनामेसिं, लोकजेट्ठं नरासभं॥<br>
१४१.<br>
‘‘उभो हत्थेहि पग्गय्ह, बुद्धो लोके सदेवके।<br>
सन्दस्सयन्तो तं धातुं, कित्तयि अग्गसावकं॥<br>
१४२.<br>
‘‘चित्तञ्च सुविमुत्तं मे, सद्धा मय्हं पतिट्ठिता।<br>
सब्बासवे परिञ्ञाय, विहरामि अनासवो॥<br>
१४३.<br>
‘‘पटिसम्भिदानुप्पत्ता, विमोक्खापि च फस्सिता [पटिसम्भिदा चतस्सो, विमोक्खापि च अट्ठिमे (स्या॰)]।<br>
छळभिञ्ञा सच्छिकता, कतं बुद्धस्स सासनं’’॥<br>
इत्थं सुदं आयस्मा चुन्दो थेरो इमा गाथायो अभासित्थाति।<br>
चुन्दत्थेरस्सापदानं दसमम्।<br>
उपालिवग्गो पञ्चमो।<br>
तस्सुद्दानं –<br>
उपालि सोणो भद्दियो, सन्निट्ठापकहत्थियो।<br>
छदनं सेय्यचङ्कमं, सुभद्दो चुन्दसव्हयो।<br>
गाथासतं सतालीसं [च तालीसं (सी॰ स्या॰)], चतस्सो च तदुत्तरि॥</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/02_suttapiTaka/05_khuddakanikAya/10_apadAnapALi-1/05_upAlivaggo/">०५. उपालिवग्गो </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ०५. उपालिवग्गो</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 Jul 10 06:03:46 UTC. (<a href="http://google.com/search?q=06%3a03%3a46%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
