<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | १९. सट्ठिनिपातो</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="१९. सट्ठिनिपातो" />
<meta property="og:description" content="१९. सट्ठिनिपातो
५२९. सोणकजातकं (१)
१.
‘‘तस्स सुत्वा सतं दम्मि, सहस्सं दिट्ठ [दट्ठु (सी॰ पी॰)] सोणकम्।
को मे सोणकमक्खाति, सहायं पंसुकीळितं’’॥
२.
‘‘अथब्रवी माणवको, दहरो पञ्चचूळको।
मय्हं सुत्वा सतं देहि, सहस्सं दिट्ठ [दट्ठु (सी॰ पी॰)] सोणकम्।
अहं ते सोणकक्खिस्सं [अहं सोणकमक्खिस्सं (सी॰ पी॰), अहं ते सोणकमक्खिस्सं (स्या॰)], सहायं पंसुकीळितं’’॥
३.
‘‘कतमस्मिं [कतरस्मिं (सी॰ स्या॰ पी॰)] सो जनपदे, रट्ठेसु निगमेसु च।
कत्थ सोणकमद्दक्खि [कत्थ ते सोणको दिट्ठो (सी॰ पी॰)], तं मे अक्खाहि पुच्छितो’’॥" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/" />

<meta itemprop="name" content="१९. सट्ठिनिपातो">
<meta itemprop="description" content="१९. सट्ठिनिपातो
५२९. सोणकजातकं (१)
१.
‘‘तस्स सुत्वा सतं दम्मि, सहस्सं दिट्ठ [दट्ठु (सी॰ पी॰)] सोणकम्।
को मे सोणकमक्खाति, सहायं पंसुकीळितं’’॥
२.
‘‘अथब्रवी माणवको, दहरो पञ्चचूळको।
मय्हं सुत्वा सतं देहि, सहस्सं दिट्ठ [दट्ठु (सी॰ पी॰)] सोणकम्।
अहं ते सोणकक्खिस्सं [अहं सोणकमक्खिस्सं (सी॰ पी॰), अहं ते सोणकमक्खिस्सं (स्या॰)], सहायं पंसुकीळितं’’॥
३.
‘‘कतमस्मिं [कतरस्मिं (सी॰ स्या॰ पी॰)] सो जनपदे, रट्ठेसु निगमेसु च।
कत्थ सोणकमद्दक्खि [कत्थ ते सोणको दिट्ठो (सी॰ पी॰)], तं मे अक्खाहि पुच्छितो’’॥">

<meta itemprop="wordCount" content="1951">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="१९. सट्ठिनिपातो"/>
<meta name="twitter:description" content="१९. सट्ठिनिपातो
५२९. सोणकजातकं (१)
१.
‘‘तस्स सुत्वा सतं दम्मि, सहस्सं दिट्ठ [दट्ठु (सी॰ पी॰)] सोणकम्।
को मे सोणकमक्खाति, सहायं पंसुकीळितं’’॥
२.
‘‘अथब्रवी माणवको, दहरो पञ्चचूळको।
मय्हं सुत्वा सतं देहि, सहस्सं दिट्ठ [दट्ठु (सी॰ पी॰)] सोणकम्।
अहं ते सोणकक्खिस्सं [अहं सोणकमक्खिस्सं (सी॰ पी॰), अहं ते सोणकमक्खिस्सं (स्या॰)], सहायं पंसुकीळितं’’॥
३.
‘‘कतमस्मिं [कतरस्मिं (सी॰ स्या॰ पी॰)] सो जनपदे, रट्ठेसु निगमेसु च।
कत्थ सोणकमद्दक्खि [कत्थ ते सोणको दिट्ठो (सी॰ पी॰)], तं मे अक्खाहि पुच्छितो’’॥"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/tipiTaka\/01_mUlam\/02_suttapiTaka\/05_khuddakanikAya\/15_jAtakapALi-2\/19_saTThinipAto\/".replace(basePath, "/");
    pageVars.pageParams = {};
    pageVars.pageSource = "01_mUlam\/02_suttapiTaka\/05_khuddakanikAya\/15_jAtakapALi-2\/19_saTThinipAto.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    

    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> १९. सट्ठिनिपातो</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="/tipiTaka/search">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href="/tipiTaka/custom_site_search/"  class="btn btn-default">Full search</a>
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="१९. सट्ठिनिपातो">१९. सट्ठिनिपातो</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/content/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>१९. सट्ठिनिपातो</p>
<p>५२९. सोणकजातकं (१)<br>
१.<br>
‘‘तस्स सुत्वा सतं दम्मि, सहस्सं दिट्ठ [दट्ठु (सी॰ पी॰)] सोणकम्।<br>
को मे सोणकमक्खाति, सहायं पंसुकीळितं’’॥<br>
२.<br>
‘‘अथब्रवी माणवको, दहरो पञ्चचूळको।<br>
मय्हं सुत्वा सतं देहि, सहस्सं दिट्ठ [दट्ठु (सी॰ पी॰)] सोणकम्।<br>
अहं ते सोणकक्खिस्सं [अहं सोणकमक्खिस्सं (सी॰ पी॰), अहं ते सोणकमक्खिस्सं (स्या॰)], सहायं पंसुकीळितं’’॥<br>
३.<br>
‘‘कतमस्मिं [कतरस्मिं (सी॰ स्या॰ पी॰)] सो जनपदे, रट्ठेसु निगमेसु च।<br>
कत्थ सोणकमद्दक्खि [कत्थ ते सोणको दिट्ठो (सी॰ पी॰)], तं मे अक्खाहि पुच्छितो’’॥<br>
४.<br>
‘‘तवेव देव विजिते, तवेवुय्यानभूमिया।<br>
उजुवंसा महासाला, नीलोभासा मनोरमा॥<br>
५.<br>
‘‘तिट्ठन्ति मेघसमाना, रम्मा अञ्ञोञ्ञनिस्सिता।<br>
तेसं मूलम्हि [मूलस्मिं (सी॰ पी॰), मूलस्मि (स्या॰)] सोणको, झायती अनुपादनो [अनुपादिनो (स्या॰), अनुपादानो (पी॰)]।<br>
उपादानेसु लोकेसु, डय्हमानेसु निब्बुतो॥<br>
६.<br>
‘‘ततो च राजा पायासि, सेनाय चतुरङ्गिया।<br>
कारापेत्वा समं मग्गं, अगमा येन सोणको॥<br>
७.<br>
‘‘उय्यानभूमिं गन्त्वान, विचरन्तो ब्रहावने।<br>
आसीनं सोणकं दक्खि, डय्हमानेसु निब्बुतं’’॥<br>
८.<br>
‘‘कपणो वतयं भिक्खु, मुण्डो सङ्घाटिपारुतो।<br>
अमातिको अपितिको, रुक्खमूलस्मि झायति’’॥<br>
९.<br>
‘‘इमं वाक्यं निसामेत्वा, सोणको एतदब्रवि।<br>
‘न राज कपणो होति, धम्मं कायेन फस्सयं [फुसयं (क॰)]॥<br>
१०.<br>
‘यो च [योध (सी॰ स्या॰)] धम्मं निरंकत्वा [निराकत्वा (?)], अधम्ममनुवत्तति।<br>
स राज कपणो होति, पापो पापपरायनो’’’॥<br>
११.<br>
‘‘‘अरिन्दमोति मे नामं, कासिराजाति मं विदू।<br>
कच्चि भोतो सुखस्सेय्या [सुखा सेय्या (पी॰), सुखसेय्यो (क॰)], इध पत्तस्स सोणक’’’॥<br>
१२.<br>
‘‘सदापि भद्रमधनस्स, अनागारस्स भिक्खुनो।<br>
न तेसं कोट्ठे ओपेन्ति, न कुम्भिं न खळोपियं [न कुम्भे न कळोपिया (स्या॰ पी॰)]।<br>
परनिट्ठितमेसाना, तेन यापेन्ति सुब्बता॥<br>
१३.<br>
‘‘दुतियम्पि भद्रमधनस्स, अनागारस्स भिक्खुनो।<br>
अनवज्जपिण्डो [अनवज्जो पिण्डा (पी॰)] भोत्तब्बो, न च कोचूपरोधति॥<br>
१४.<br>
‘‘ततियम्पि भद्रमधनस्स, अनागारस्स भिक्खुनो।<br>
निब्बुतो पिण्डो भोत्तब्बो, न च कोचूपरोधति॥<br>
१५.<br>
‘‘चतुत्थम्पि [चतुत्थं (पी॰)] भद्रमधनस्स, अनागारस्स भिक्खुनो।<br>
मुत्तस्स रट्ठे चरतो, सङ्गो यस्स न विज्जति॥<br>
१६.<br>
‘‘पञ्चमम्पि [पञ्चमं (पी॰)] भद्रमधनस्स, अनागारस्स भिक्खुनो।<br>
नगरम्हि डय्हमानम्हि, नास्स किञ्चि अडय्हथ॥<br>
१७.<br>
‘‘छट्ठम्पि [छट्ठं (पी॰)] भद्रमधनस्स, अनागारस्स भिक्खुनो।<br>
रट्ठे विलुम्पमानम्हि [विलुप्पमानम्हि (क॰)], नास्स किञ्चि अहीरथ [अहारथ (सी॰ स्या॰)]॥<br>
१८.<br>
‘‘सत्तमम्पि [सत्तमं (पी॰)] भद्रमधनस्स, अनागारस्स भिक्खुनो।<br>
चोरेहि रक्खितं मग्गं, ये चञ्ञे परिपन्थिका।<br>
पत्तचीवरमादाय, सोत्थिं गच्छति सुब्बतो॥<br>
१९.<br>
‘‘अट्ठमम्पि [अट्ठमं (पी॰)] भद्रमधनस्स, अनागारस्स भिक्खुनो।<br>
यं यं दिसं पक्कमति, अनपेक्खोव गच्छति’’॥<br>
२०.<br>
‘‘बहूपि भद्रा [बहूनि समणभद्रानि (सी॰), बहूपि भद्रका एते (पी॰)] एतेसं, यो त्वं भिक्खु पसंससि।<br>
अहञ्च गिद्धो कामेसु, कथं काहामि सोणक॥<br>
२१.<br>
‘‘पिया मे मानुसा कामा, अथो दिब्यापि मे पिया।<br>
अथ केन नु वण्णेन, उभो लोके लभामसे’’॥<br>
२२.<br>
‘‘कामे गिद्धा [कामेसु गिद्धा (सी॰ पी॰)] कामरता, कामेसु अधिमुच्छिता।<br>
नरा पापानि कत्वान, उपपज्जन्ति दुग्गतिं॥<br>
२३.<br>
‘‘ये च कामे पहन्त्वान [पहत्वान (सी॰ पी॰)], निक्खन्ता अकुतोभया।<br>
एकोदिभावाधिगता, न ते गच्छन्ति दुग्गतिं॥<br>
२४.<br>
‘‘उपमं ते करिस्सामि, तं सुणोहि अरिन्दम।<br>
उपमाय मिधेकच्चे [पिधेकच्चे (सी॰ पी॰)], अत्थं जानन्ति पण्डिता॥<br>
२५.<br>
‘‘गङ्गाय कुणपं दिस्वा, वुय्हमानं महण्णवे।<br>
वायसो समचिन्तेसि, अप्पपञ्ञो अचेतसो॥<br>
२६.<br>
‘‘‘यानञ्च वतिदं लद्धं, भक्खो चायं अनप्पको’।<br>
तत्थ रत्तिं तत्थ दिवा, तत्थेव निरतो मनो॥<br>
२७.<br>
‘‘खादं नागस्स मंसानि, पिवं भागीरथोदकं [भागिरसोदकं (सी॰ स्या॰ पी॰ क॰)]।<br>
सम्पस्सं वनचेत्यानि, न पलेत्थ [पलेत्वा (क॰)] विहङ्गमो॥<br>
२८.<br>
‘‘तञ्च [तंव (पी॰)] ओतरणी गङ्गा, पमत्तं कुणपे रतम्।<br>
समुद्दं अज्झगाहासि [अज्झगाहयि (पी॰)], अगती यत्थ पक्खिनं॥<br>
२९.<br>
‘‘सो च भक्खपरिक्खीणो, उदपत्वा [उप्पतित्वा (सी॰ स्या॰), उदापत्वा (पी॰)] विहङ्गमो॥<br>
न पच्छतो न पुरतो, नुत्तरं नोपि दक्खिणं॥<br>
३०.<br>
‘‘दीपं सो नज्झगागञ्छि [न अज्झगञ्छि (सी॰), न अज्झगच्छि (पी॰)], अगती यत्थ पक्खिनम्।<br>
सो च तत्थेव पापत्थ, यथा दुब्बलको तथा॥<br>
३१.<br>
‘‘तञ्च सामुद्दिका मच्छा, कुम्भीला मकरा सुसू।<br>
पसय्हकारा खादिंसु, फन्दमानं विपक्खकं [विपक्खिनं (सी॰ पी॰), विपक्खिकं (स्या॰)]॥<br>
३२.<br>
‘‘एवमेव तुवं राज, ये चञ्ञे कामभोगिनो।<br>
गिद्धा चे न वमिस्सन्ति, काकपञ्ञाव [काकपञ्ञाय (सी॰ स्या॰ पी॰)] ते विदू॥<br>
३३.<br>
‘‘एसा ते उपमा राज, अत्थसन्दस्सनी कता।<br>
त्वञ्च पञ्ञायसे तेन, यदि काहसि वा न वा॥<br>
३४.<br>
‘‘एकवाचम्पि द्विवाचं, भणेय्य अनुकम्पको।<br>
ततुत्तरिं न भासेय्य, दासोवय्यस्स [दासो अय्यस्स (सी॰), दासो अयिरस्स (पी॰)] सन्तिके’’॥<br>
३५.<br>
‘‘इदं वत्वान पक्कामि, सोणको अमितबुद्धिमा [सोणको’मितबुद्धिमा (?)]।<br>
वेहासे अन्तलिक्खस्मिं, अनुसासित्वान खत्तियं’’॥<br>
३६.<br>
‘‘को नुमे राजकत्तारो, सुद्दा वेय्यत्तमागता [सूता वेय्यत्तिमागता (सी॰ स्या॰ पी॰)]।<br>
रज्जं निय्यादयिस्सामि, नाहं रज्जेन मत्थिको॥<br>
३७.<br>
‘‘अज्जेव पब्बजिस्सामि, को जञ्ञा मरणं सुवे।<br>
माहं काकोव दुम्मेधो, कामानं वसमन्वगं’’ [वसमन्नगा (पी॰)]॥<br>
३८.<br>
‘‘अत्थि ते दहरो पुत्तो, दीघावु रट्ठवड्ढनो।<br>
तं रज्जे अभिसिञ्चस्सु, सो नो राजा भविस्सति’’॥<br>
३९.<br>
‘‘खिप्पं कुमारमानेथ, दीघावुं रट्ठवड्ढनम्।<br>
तं रज्जे अभिसिञ्चिस्सं, सो वो राजा भविस्सति’’॥<br>
४०.<br>
‘‘ततो कुमारमानेसुं, दीघावुं रट्ठवड्ढनम्।<br>
तं दिस्वा आलपी राजा, एकपुत्तं मनोरमं॥<br>
४१.<br>
‘‘सट्ठि गामसहस्सानि, परिपुण्णानि सब्बसो।<br>
ते पुत्त पटिपज्जस्सु, रज्जं निय्यादयामि ते॥<br>
४२.<br>
‘‘अज्जेव पब्बजिस्सामि, को जञ्ञा मरणं सुवे।<br>
माहं काकोव दुम्मेधो, कामानं वसमन्वगं [वसमन्नगा (पी॰)]॥<br>
४३.<br>
‘‘सट्ठि नागसहस्सानि, सब्बालङ्कारभूसिता।<br>
सुवण्णकच्छा मातङ्गा, हेमकप्पनवाससा॥<br>
४४.<br>
‘‘आरूळ्हा गामणीयेहि, तोमरङ्कुसपाणिभि।<br>
ते पुत्त पटिपज्जस्सु, रज्जं निय्यादयामि ते॥<br>
४५.<br>
‘‘अज्जेव पब्बजिस्सामि, को जञ्ञा मरणं सुवे।<br>
माहं काकोव दुम्मेधो, कामानं वसमन्वगं॥<br>
४६.<br>
‘‘सट्ठि अस्ससहस्सानि, सब्बालङ्कारभूसिता।<br>
आजानीयाव जातिया, सिन्धवा सीघवाहिनो॥<br>
४७.<br>
‘‘आरूळ्हा गामणीयेहि, इल्लियाचापधारिभि [इन्दियाचापधारिभि (क॰)]।<br>
ते पुत्त पटिपज्जस्सु, रज्जं निय्यादयामि ते॥<br>
४८.<br>
‘‘अज्जेव पब्बजिस्सामि, को जञ्ञा मरणं सुवे।<br>
माहं काकोव दुम्मेधो, कामानं वसमन्वगं॥<br>
४९.<br>
‘‘सट्ठि रथसहस्सानि, सन्नद्धा उस्सितद्धजा।<br>
दीपा अथोपि वेय्यग्घा, सब्बालङ्कारभूसिता॥<br>
५०.<br>
‘‘आरूळ्हा गामणीयेहि, चापहत्थेहि वम्मिभि।<br>
ते पुत्त पटिपज्जस्सु, रज्जं निय्यादयामि ते॥<br>
५१.<br>
‘‘अज्जेव पब्बजिस्सामि, को जञ्ञा मरणं सुवे।<br>
माहं काकोव दुम्मेधो, कामानं वसमन्वगं॥<br>
५२.<br>
‘‘सट्ठि धेनुसहस्सानि, रोहञ्ञा पुङ्गवूसभा।<br>
ता पुत्त पटिपज्जस्सु, रज्जं निय्यादयामि ते॥<br>
५३.<br>
‘‘अज्जेव पब्बजिस्सामि, को जञ्ञा मरणं सुवे।<br>
माहं काकोव दुम्मेधो, कामानं वसमन्वगं॥<br>
५४.<br>
‘‘सोळसित्थिसहस्सानि , सब्बालङ्कारभूसिता।<br>
विचित्रवत्थाभरणा, आमुत्तमणिकुण्डला।<br>
ता पुत्त पटिपज्जस्सु, रज्जं निय्यादयामि ते॥<br>
५५.<br>
‘‘अज्जेव पब्बजिस्सामि, को जञ्ञा मरणं सुवे।<br>
माहं काकोव दुम्मेधो, कामानं वसमन्वगं’’॥<br>
५६.<br>
‘‘दहरस्सेव मे तात, माता मताति मे सुतम्।<br>
तया विना अहं तात, जीवितुम्पि न उस्सहे॥<br>
५७.<br>
‘‘यथा आरञ्ञकं नागं, पोतो अन्वेति पच्छतो।<br>
जेस्सन्तं गिरिदुग्गेसु, समेसु विसमेसु च॥<br>
५८.<br>
‘‘एवं तं अनुगच्छामि, पुत्तमादाय [पत्तमादाय (पी॰)] पच्छतो।<br>
सुभरो ते भविस्सामि, न ते हेस्सामि दुब्भरो’’॥<br>
५९.<br>
‘‘यथा सामुद्दिकं नावं, वाणिजानं धनेसिनम्।<br>
वोहारो तत्थ गण्हेय्य, वाणिजा ब्यसनी [ब्यसनं (क॰)] सिया॥<br>
६०.<br>
‘‘एवमेवायं पुत्तकलि [पुत्तक (स्या॰)], अन्तरायकरो मम [ममं (पी॰)]।<br>
इमं कुमारं पापेथ, पासादं रतिवड्ढनं॥<br>
६१.<br>
‘‘तत्थ कम्बुसहत्थायो, यथा सक्कंव अच्छरा।<br>
ता नं तत्थ रमेस्सन्ति [रमिस्सन्ति (स्या॰ क॰)], ताहि चेसो [मेसो (पी॰)] रमिस्सति॥<br>
६२.<br>
‘‘ततो कुमारं पापेसुं, पासादं रतिवड्ढनम्।<br>
तं दिस्वा अवचुं कञ्ञा, दीघावुं रट्ठवड्ढनं॥<br>
६३.<br>
‘‘देवता नुसि गन्धब्बो, अदु [आदु (सी॰ पी॰)] सक्को पुरिन्ददो।<br>
को वा त्वं कस्स वा पुत्तो, कथं जानेमु तं मयं’’॥<br>
६४.<br>
‘‘नम्हि देवो न गन्धब्बो, नापि [नम्हि (क॰)] सक्को पुरिन्ददो।<br>
कासिरञ्ञो अहं पुत्तो, दीघावु रट्ठवड्ढनो।<br>
ममं [मम (पी॰)] भरथ भद्दं वो [भद्दन्ते (क॰)], अहं भत्ता भवामि वो’’॥<br>
६५.<br>
‘‘तं तत्थ अवचुं कञ्ञा, दीघावुं रट्ठवड्ढनम्।<br>
‘कुहिं राजा अनुप्पत्तो, इतो राजा कुहिं गतो’’’॥<br>
६६.<br>
‘‘पङ्कं राजा अतिक्कन्तो, थले राजा पतिट्ठितो।<br>
अकण्टकं अगहनं, पटिपन्नो महापथं॥<br>
६७.<br>
‘‘अहञ्च पटिपन्नोस्मि, मग्गं दुग्गतिगामिनम्।<br>
सकण्टकं सगहनं, येन गच्छन्ति दुग्गतिं’’॥<br>
६८.<br>
‘‘तस्स ते स्वागतं राज, सीहस्सेव गिरिब्बजम्।<br>
अनुसास महाराज, त्वं नो सब्बासमिस्सरो’’ति॥<br>
सोणकजातकं पठमम्।</p>
<p>५३०. संकिच्चजातकं (२)<br>
६९.<br>
‘‘दिस्वा निसिन्नं राजानं, ब्रह्मदत्तं रथेसभम्।<br>
अथस्स पटिवेदेसि, यस्सासि अनुकम्पको॥<br>
७०.<br>
‘‘संकिच्चायं अनुप्पत्तो, इसीनं साधुसम्मतो।<br>
तरमानरूपो निय्याहि, खिप्पं पस्स महेसिनं॥<br>
७१.<br>
‘‘ततो च राजा तरमानो, युत्तमारुय्ह सन्दनम्।<br>
मित्तामच्चपरिब्यूळ्हो [परिब्बूळ्हो (सी॰ पी॰)], अगमासि रथेसभो॥<br>
७२.<br>
‘‘निक्खिप्प पञ्च ककुधानि, कासीनं रट्ठवड्ढनो।<br>
वाळबीजनि [वा ळवीजनी (सी॰ पी॰)] मुण्हीसं, खग्गं छत्तञ्चुपाहनम्।<br>
७३.<br>
‘‘ओरुय्ह राजा यानम्हा, ठपयित्वा पटिच्छदम्।<br>
आसीनं दायपस्सस्मिं, संकिच्चमुपसङ्कमि॥<br>
७४.<br>
‘‘उपसङ्कमित्वा सो राजा, सम्मोदि इसिना सह।<br>
तं कथं वीतिसारेत्वा, एकमन्तं उपाविसि॥<br>
७५.<br>
‘‘एकमन्तं निसिन्नोव, अथ कालं अमञ्ञथ।<br>
ततो पापानि कम्मानि, पुच्छितुं पटिपज्जथ॥<br>
७६.<br>
‘‘इसिं पुच्छाम [पुच्छामि (सी॰ पी॰)] संकिच्चं, इसीनं साधुसम्मतम्।<br>
आसीनं दायपस्सस्मिं, इसिसङ्घपुरक्खतं [पुरक्खितं (क॰)]॥<br>
७७.<br>
‘‘कं गतिं पेच्च गच्छन्ति, नरा धम्मातिचारिनो।<br>
अतिचिण्णो मया धम्मो, तं मे अक्खाहि पुच्छितो॥<br>
७८.<br>
‘‘इसी अवच संकिच्चो, कासीनं रट्ठवड्ढनम्।<br>
आसीनं दायपस्सस्मिं, महाराज सुणोहि मे॥<br>
७९.<br>
‘‘उप्पथेन वजन्तस्स, यो मग्गमनुसासति।<br>
तस्स चे वचनं कयिरा, नास्स मग्गेय्य कण्टको॥<br>
८०.<br>
‘‘अधम्मं पटिपन्नस्स, यो धम्ममनुसासति।<br>
तस्स चे वचनं कयिरा, न सो गच्छेय्य दुग्गतिं॥<br>
८१.<br>
‘‘धम्मो पथो महाराज, अधम्मो पन उप्पथो।<br>
अधम्मो निरयं नेति, धम्मो पापेति सुग्गतिं॥<br>
८२.<br>
‘‘अधम्मचारिनो राज, नरा विसमजीविनो।<br>
यं गतिं पेच्च गच्छन्ति, निरये ते सुणोहि मे॥<br>
८३.<br>
‘‘सञ्जीवो काळसुत्तो च, सङ्घातो [सङ्खाटो (स्या॰ क॰)] द्वे च रोरुवा।<br>
अथापरो महावीचि, तापनो [तपनो (सी॰ पी॰)] च पतापनो॥<br>
८४.<br>
‘‘इच्चेते अट्ठ निरया, अक्खाता दुरतिक्कमा।<br>
आकिण्णा लुद्दकम्मेहि, पच्चेका सोळसुस्सदा॥<br>
८५.<br>
‘‘कदरियतापना [कदरियतपना (सी॰ पी॰)] घोरा, अच्चिमन्तो [अच्चिमन्ता (पी॰)] महब्भया।<br>
लोमहंसनरूपा च, भेस्मा पटिभया दुखा॥<br>
८६.<br>
‘‘चतुक्कण्णा चतुद्वारा, विभत्ता भागसो मिता।<br>
अयोपाकारपरियन्ता, अयसा पटिकुज्जिता॥<br>
८७.<br>
‘‘तेसं अयोमया भूमि, जलिता तेजसा युता।<br>
समन्ता योजनसतं, फुटा [फरित्वा (अ॰ नि॰ ३.३६; पे॰ व॰ ७१)] तिट्ठन्ति सब्बदा॥<br>
८८.<br>
‘‘एते पतन्ति निरये, उद्धंपादा अवंसिरा।<br>
इसीनं अतिवत्तारो, सञ्ञतानं तपस्सिनं॥<br>
८९.<br>
‘‘ते भूनहुनो पच्चन्ति, मच्छा बिलकता यथा।<br>
संवच्छरे असङ्खेय्ये, नरा किब्बिसकारिनो॥<br>
९०.<br>
‘‘डय्हमानेन गत्तेन, निच्चं सन्तरबाहिरम्।<br>
निरया नाधिगच्छन्ति, द्वारं निक्खमनेसिनो॥<br>
९१.<br>
‘‘पुरत्थिमेन धावन्ति, ततो धावन्ति पच्छतो।<br>
उत्तरेनपि धावन्ति, ततो धावन्ति दक्खिणम्।<br>
यं यञ्हि द्वारं गच्छन्ति, तं तदेव पिधीयरे [पिथिय्यति (सी॰), पिथिय्यरे (स्या॰), पिथीयरे (पी॰)]॥<br>
९२.<br>
‘‘बहूनि वस्ससहस्सानि, जना निरयगामिनो।<br>
बाहा पग्गय्ह कन्दन्ति, पत्वा दुक्खं अनप्पकं॥<br>
९३.<br>
‘‘आसीविसंव कुपितं, तेजस्सिं दुरतिक्कमम्।<br>
न साधुरूपे आसीदे, सञ्ञतानं तपस्सिनं॥<br>
९४.<br>
‘‘अतिकायो महिस्सासो, अज्जुनो केककाधिपो।<br>
सहस्सबाहु उच्छिन्नो, इसिमासज्ज गोतमं॥<br>
९५.<br>
‘‘अरजं रजसा वच्छं, किसं अवकिरिय दण्डकी।<br>
तालोव मूलतो [समूलो (क॰)] छिन्नो, स राजा विभवङ्गतो॥<br>
९६.<br>
‘‘उपहच्च मनं मज्झो [मेज्झो (क॰)], मातङ्गस्मिं यसस्सिने।<br>
सपारिसज्जो उच्छिन्नो, मज्झारञ्ञं तदा अहु॥<br>
९७.<br>
‘‘कण्हदीपायनासज्ज, इसिं अन्धकवेण्डयो [वेण्हुयो (सी॰ पी॰), पिण्हयो (?)]।<br>
अञ्ञोञ्ञं [अञ्ञमञ्ञं (सी॰ पी॰)] मुसला [मुसले (सी॰ स्या॰ पी॰)] हन्त्वा, सम्पत्ता यमसाधनं [यमसादनं (पी॰)]॥<br>
९८.<br>
‘‘अथायं इसिना सत्तो, अन्तलिक्खचरो पुरे।<br>
पावेक्खि पथविं [पठविं (सी॰ स्या॰ पी॰)] चेच्चो, हीनत्तो पत्तपरियायं॥<br>
९९.<br>
‘‘तस्मा हि छन्दागमनं, नप्पसंसन्ति पण्डिता।<br>
अदुट्ठचित्तो भासेय्य, गिरं सच्चूपसंहितं॥<br>
१००.<br>
‘‘मनसा चे पदुट्ठेन, यो नरो पेक्खते मुनिम्।<br>
विज्जाचरणसम्पन्नं, गन्ता सो निरयं अधो॥<br>
१०१.<br>
‘‘ये वुड्ढे [वद्धे (क॰)] परिभासन्ति, फरुसूपक्कमा जना।<br>
अनपच्चा अदायादा, तालवत्थु [तालवत्थू (स्या॰), तालावत्थु (पी॰)] भवन्ति ते॥<br>
१०२.<br>
‘‘यो च पब्बजितं हन्ति, कतकिच्चं महेसिनम्।<br>
स काळसुत्ते निरये, चिररत्ताय पच्चति॥<br>
१०३.<br>
‘‘यो च राजा अधम्मट्ठो, रट्ठविद्धंसनो मगो [चुतो (सी॰)]।<br>
तापयित्वा जनपदं, तापने पेच्च पच्चति॥<br>
१०४.<br>
‘‘सो च वस्ससहस्सानि [वस्ससहस्सानं (सी॰ स्या॰)], सतं दिब्बानि पच्चति।<br>
अच्चिसङ्घपरेतो सो, दुक्खं वेदेति वेदनं॥<br>
१०५.<br>
‘‘तस्स अग्गिसिखा काया, निच्छरन्ति पभस्सरा।<br>
तेजोभक्खस्स गत्तानि, लोमेहि च [लोमग्गेहि च (सी॰ स्या॰ पी॰)] नखेहि च॥<br>
१०६.<br>
‘‘डय्हमानेन गत्तेन, निच्चं सन्तरबाहिरम्।<br>
दुक्खाभितुन्नो नदति, नागो तुत्तट्टितो [तुत्तद्दितो (सी॰)] यथा॥<br>
१०७.<br>
‘‘यो लोभा पितरं हन्ति, दोसा वा पुरिसाधमो।<br>
स काळसुत्ते निरये, चिररत्ताय पच्चति॥<br>
१०८.<br>
‘‘स तादिसो पच्चति लोहकुम्भियं, पक्कञ्च सत्तीहि हनन्ति नित्तचम्।<br>
अन्धं करित्वा मुत्तकरीसभक्खं, खारे निमुज्जन्ति तथाविधं नरं॥<br>
१०९.<br>
‘‘तत्तं पक्कुथितमयोगुळञ्च [पक्कुधितमयोगुळञ्च (क॰)], दीघे च फाले चिररत्ततापिते।<br>
विक्खम्भमादाय विबन्ध [विबद्ध (सी॰), विभज्ज (स्या॰ पी॰)] रज्जुभि, विवटे मुखे सम्पविसन्ति [संचवन्ति (सी॰ स्या॰ पी॰)] रक्खसा॥<br>
११०.<br>
‘‘सामा च सोणा सबला च गिज्झा, काकोळसङ्घा च दिजा अयोमुखा।<br>
सङ्गम्म खादन्ति विप्फन्दमानं, जिव्हं विभज्ज विघासं सलोहितं॥<br>
१११.<br>
‘‘तं दड्ढतालं परिभिन्नगत्तं, निप्पोथयन्ता अनुविचरन्ति रक्खसा।<br>
रती हि नेसं दुखिनो पनीतरे, एतादिसस्मिं निरये वसन्ति।<br>
ये केचि लोके इध पेत्तिघातिनो॥<br>
११२.<br>
‘‘पुत्तो च मातरं हन्त्वा, इतो गन्त्वा यमक्खयम्।<br>
भुसमापज्जते दुक्खं, अत्तकम्मफलूपगो॥<br>
११३.<br>
‘‘अमनुस्सा अतिबला, हन्तारं जनयन्तिया।<br>
अयोमयेहि वाळेहि [फालेहि (पी॰)], पीळयन्ति पुनप्पुनं॥<br>
११४.<br>
‘‘तमस्सवं [तं पस्सवं (सी॰ स्या॰), तं पस्सुतं (पी॰)] सका गत्ता, रुहिरं [रुधिरं (सी॰ स्या॰)] अत्तसम्भवम्।<br>
तम्बलोहविलीनंव, तत्तं पायेन्ति मत्तिघं [मत्तियं (सी॰)]॥<br>
११५.<br>
‘‘जिगुच्छं कुणपं पूतिं, दुग्गन्धं गूथकद्दमम्।<br>
पुब्बलोहितसङ्कासं, रहदमोगय्ह [रहदोग्गय्ह (क॰)] तिट्ठति॥<br>
११६.<br>
‘‘तमेनं किमयो तत्थ, अतिकाया अयोमुखा।<br>
छविं भेत्वान [छेत्वान (सी॰ पी॰)] खादन्ति, संगिद्धा [पगिद्धा (सी॰ स्या॰ पी॰)] मंसलोहिते॥<br>
११७.<br>
‘‘सो च तं निरयं पत्तो, निमुग्गो सतपोरिसम्।<br>
पूतिकं कुणपं वाति, समन्ता सतयोजनं॥<br>
११८.<br>
‘‘चक्खुमापि हि चक्खूहि, तेन गन्धेन जीयति।<br>
एतादिसं ब्रह्मदत्त, मातुघो लभते दुखं॥<br>
११९.<br>
‘‘खुरधारमनुक्कम्म, तिक्खं दुरभिसम्भवम्।<br>
पतन्ति गब्भपातियो [गब्भपातिनियो (सी॰ स्या॰ पी॰)], दुग्गं वेतरणिं [वेत्तरणिं (स्या॰ क॰)] नदिं॥<br>
१२०.<br>
‘‘अयोमया सिम्बलियो, सोळसङ्गुलकण्टका।<br>
उभतो अभिलम्बन्ति, दुग्गं वेतरणिं [वेत्तरणिं (स्या॰ क॰)] नदिं॥<br>
१२१.<br>
‘‘ते अच्चिमन्तो तिट्ठन्ति, अग्गिक्खन्धाव आरका।<br>
आदित्ता जातवेदेन, उद्धं योजनमुग्गता॥<br>
१२२.<br>
‘‘एते वजन्ति [सजन्ति (सी॰ पी॰), पज्जन्ति (स्या॰)] निरये, तत्ते तिखिणकण्टके।<br>
नारियो च अतिचारा [अतिचारिनियो (सी॰ स्या॰ पी॰)], नरा च परदारगू॥<br>
१२३.<br>
‘‘ते पतन्ति अधोक्खन्धा, विवत्ता विहता पुथू।<br>
सयन्ति विनिविद्धङ्गा, दीघं जग्गन्ति सब्बदा [संवरिं (सी॰ पी॰)]॥<br>
१२४.<br>
‘‘ततो रत्या विवसाने [विवसने (सी॰ स्या॰ पी॰)], महतिं पब्बतूपमम्।<br>
लोहकुम्भिं पवज्जन्ति, तत्तं अग्गिसमूदकं॥<br>
१२५.<br>
‘‘एवं दिवा च रत्तो च, दुस्सीला मोहपारुता।<br>
अनुभोन्ति सकं कम्मं, पुब्बे दुक्कटमत्तनो॥<br>
१२६.<br>
‘‘या च भरिया धनक्कीता, सामिकं अतिमञ्ञति।<br>
सस्सुं वा ससुरं वापि, जेट्ठं वापि ननन्दरं [ननन्दनं (स्या॰ क॰)]॥<br>
१२७.<br>
‘‘तस्सा वङ्केन जिव्हग्गं, निब्बहन्ति सबन्धनम्।<br>
स ब्याममत्तं किमिनं, जिव्हं पस्सति अत्तनि [अत्तनो (सी॰ स्या॰)]।<br>
विञ्ञापेतुं न सक्कोति, तापने पेच्च पच्चति॥<br>
१२८.<br>
‘‘ओरब्भिका सूकरिका, मच्छिका मिगबन्धका।<br>
चोरा गोघातका लुद्दा, अवण्णे वण्णकारका॥<br>
१२९.<br>
‘‘सत्तीहि लोहकूटेहि, नेत्तिंसेहि उसूहि च।<br>
हञ्ञमाना खारनदिं, पपतन्ति [सम्पतन्ति (क॰)] अवंसिरा॥<br>
१३०.<br>
‘‘सायं पातो कूटकारी, अयोकूटेहि हञ्ञति।<br>
ततो वन्तं दुरत्तानं, परेसं भुञ्जरे [भुञ्जते (सी॰ स्या॰ पी॰)] सदा॥<br>
१३१.<br>
‘‘धङ्का भेरण्डका [भेदण्डका (क॰)] गिज्झा, काकोळा च अयोमुखा।<br>
विप्फन्दमानं खादन्ति, नरं किब्बिसकारकं [किब्बिसकारिनं (पी॰)]॥<br>
१३२.<br>
‘‘ये मिगेन मिगं हन्ति, पक्खिं वा पन पक्खिना।<br>
असन्तो रजसा छन्ना, गन्ता [गता (क॰)] ते निरयुस्सदं [निरयं अधो (पी॰)]॥<br>
१३३.<br>
‘‘सन्तो च [सन्तोव (स्या॰)] उद्धं गच्छन्ति, सुचिण्णेनिध कम्मुना।<br>
सुचिण्णस्स फलं पस्स, सइन्दा [सहिन्दा (सी॰)] देवा सब्रह्मका॥<br>
१३४.<br>
‘‘तं तं ब्रूमि महाराज, धम्मं रट्ठपती चर।<br>
तथा [तथा तथा (सी॰ स्या॰ पी॰)] राज चराहि धम्मं, यथा तं सुचिण्णं नानुतप्पेय्य पच्छा’’ति॥<br>
संकिच्चजातकं दुतियम्।<br>
सट्ठिनिपातं निट्ठितम्।<br>
तस्सुद्दानं –<br>
अथ सट्ठिनिपातम्हि, सुणाथ मम भासितम्।<br>
जातकसव्हयनो पवरो, सोणकअरिन्दमसव्हयनो।<br>
तथा वुत्तरथेसभकिच्चवरोति॥</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/02_suttapiTaka/05_khuddakanikAya/15_jAtakapALi-2/19_saTThinipAto/">१९. सट्ठिनिपातो </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: १९. सट्ठिनिपातो</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 May 13 02:34:25 UTC. (<a href="http://google.com/search?q=02%3a34%3a25%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
