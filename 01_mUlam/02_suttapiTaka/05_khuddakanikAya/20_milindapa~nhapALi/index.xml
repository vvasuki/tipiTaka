<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२० मिलिन्दपञ्हपाळि on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/</link>
    <description>Recent content in &#43;२० मिलिन्दपञ्हपाळि on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/index.xml" rel="self" type="application/rss+xml" />
    
    
    <item>
      <title>० मिलिन्दपञ्हपाळि</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/0_milindapa~nhapALi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/0_milindapa~nhapALi/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
मिलिन्दपञ्हपाळि
१.
मिलिन्दो नाम सो राजा, सागलायं पुरुत्तमे।
उपगञ्छि नागसेनं, गङ्गा च [गङ्गाव (सी॰ पी॰)] यथा सागरं॥
आसज्ज राजा चित्रकथिं, उक्काधारं तमोनुदम्।
अपुच्छि निपुणे पञ्हे, ठानाट्ठानगते पुथू॥
पुच्छा विसज्जना [विस्सज्जना (सी॰ पी॰)] चेव, गम्भीरत्थूपनिस्सिता।
हदयङ्गमा कण्णसुखा, अब्भुता लोमहंसना॥
अभिधम्मविनयोगाळ्हा, सुत्तजालसमत्तिता।
नागसेनकथा चित्रा, ओपम्मेहि नयेहि च॥
तत्थ ञाणं पणिधाय, हासयित्वान मानसम्।
सुणाथ निपुणे पञ्हे, कङ्खाट्ठानविदालनेति॥
२. तं यथानुसूयते – अत्थि योनकानं नानापुटभेदनं सागलं नाम नगरं नदीपब्बतसोभितं रमणीयभूमिप्पदेसभागं आरामुय्यानोपवनतळाकपोक्खरणिसम्पन्नं नदीपब्बतवनरामणेय्यकं सुतवन्तनिम्मितं निहतपच्चत्थिकं [निप्पच्चत्थिकं (क॰)] पच्चामित्तानुपपीळितं विविधविचित्रदळ्हमट्टालकोट्ठकं वरपवरगोपुर [पवरपचुरगोपुर (सी॰)] तोरणं गम्भीरपरिखापण्डरपाकारपरिक्खित्तन्तेपुरम्। सुविभत्तवीथिचच्चरचतुक्कसिङ्घाटकं सुप्पसारितानेकविधवरभण्डपरिपूरितन्तरापणं विविधदानग्गसतसमुपसोभितं [सतसमुपसोभितं (सी॰ पी॰)] हिमगिरिसिखरसङ्कासवरभवनसतसहस्सप्पटिमण्डितं गजहयरथपत्तिसमाकुलं अभिरूपनरनारिगणानुचरितं आकिण्णजनमनुस्सं पुथुखत्तियब्राह्मणवेस्ससुद्दं विविधसमणब्राह्मणसभाजन [सभाजन (सी॰ पी॰), सम्माभाजन (क॰)] सङ्घटितं बहुविधविज्जावन्त [विज्जाधर (क॰)] नरचिर [नरविर (सी॰ पी॰)] निसेवितं कासिककोटुम्बरिकादिनानाविधवत्थापणसम्पन्नं सुप्पसारितरुचिरबहुविधपुप्फगन्धापणं गन्धगन्धितं आसीसनीयबहुरतनपरिपूरितं दिसामुखसुप्पसारितापणं सिङ्गारवाणिजगणानुचरितं कहापणरजतसुवण्णकंसपत्थरपरिपूरं पज्जोतमाननिधिनिकेतं पहूतधनधञ्ञवित्तूपकरणं परिपुण्णकोसकोट्ठागारं बह्वन्नपानं बहुविधखज्जभोज्जलेय्यपेय्यसायनीयं उत्तरकुरुसङ्कासं सम्पन्नसस्सं आळकमन्दा विय देवपुरम्।</description>
    </item>
    
    <item>
      <title>०२-३. मिलिन्दपञ्हो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/02-3_milindapa~nho/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/02-3_milindapa~nho/</guid>
      <description>२-३. मिलिन्दपञ्हो
१. महावग्गो
१. पञ्ञत्तिपञ्हो १. अथ खो मिलिन्दो राजा येनायस्मा नागसेनो तेनुपसङ्कमि, उपसङ्कमित्वा आयस्मता नागसेनेन सद्धिं सम्मोदि, सम्मोदनीयं कथं सारणीयं वीतिसारेत्वा एकमन्तं निसीदि। आयस्मापि खो नागसेनो पटिसम्मोदनीयेनेव [पटिसम्मोदि, तेनेव (सी॰)] मिलिन्दस्स रञ्ञो चित्तं आराधेसि। अथ खो मिलिन्दो राजा आयस्मन्तं नागसेनं एतदवोच ‘‘कथं भदन्तो ञायति, किन्नामोसि भन्ते’’ति? ‘‘नागसेनो’’ति खो अहं, महाराज, ञायामि, ‘‘नागसेनो’’ति खो मं, महाराज, सब्रह्मचारी समुदाचरन्ति, अपि च मातापितरो नामं करोन्ति ‘‘नागसेनो’’ति वा ‘‘सूरसेनो’’ति वा ‘‘वीरसेनो’’ति वा ‘‘सीहसेनो’’ति वा, अपि च खो, महाराज, सङ्खा समञ्ञा पञ्ञत्ति वोहारो नाममत्तं यदिदं नागसेनोति, न हेत्थ पुग्गलो उपलब्भतीति।</description>
    </item>
    
    <item>
      <title>०४. मेण्डकपञ्हो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/04_meNDakapa~nho/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/04_meNDakapa~nho/</guid>
      <description>४. मेण्डकपञ्हो
१. इद्धिबलवग्गो
१. कताधिकारसफलपञ्हो १. अथ खो मिलिन्दो राजा कतावकासो निपच्च गरुनो पादे सिरसि अञ्जलिं कत्वा एतदवोच ‘‘भन्ते नागसेन, इमे तित्थिया एवं भणन्ति [वञ्चो भवति अफलो (सी॰ पी॰ क॰)] ‘यदि बुद्धो पूजं सादियति, न परिनिब्बुतो बुद्धो संयुत्तो लोकेन अन्तोभविको लोकस्मिं लोकसाधारणो, तस्मा तस्स कतो अधिकारो अवञ्झो भवति सफलो। यदि परिनिब्बुतो विसंयुत्तो लोकेन निस्सटो सब्बभवेहि, तस्स पूजा नुप्पज्जति, परिनिब्बुतो न किञ्चि सादियति, असादियन्तस्स कतो अधिकारो वञ्झो भवति अफलो’ति उभतो कोटिको एसो पञ्हो, नेसो विसयो अप्पत्तमानसानं, महन्तानं येवेसो विसयो, भिन्देतं दिट्ठिजालं एकंसे ठपय, तवेसो पञ्हो अनुप्पत्तो, अनागतानं जिनपुत्तानं चक्खुं देहि परवादनिग्गहाया’’ति।</description>
    </item>
    
    <item>
      <title>०५. अनुमानपञ्हो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/05_anumAnapa~nho/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/05_anumAnapa~nho/</guid>
      <description>५. अनुमानपञ्हो
१. बुद्धवग्गो
१. द्विन्नं बुद्धानं अनुप्पज्जमानपञ्हो १. ‘‘भन्ते नागसेन, भासितम्पेतं भगवता ‘अट्ठानमेतं, भिक्खवे, अनवकासो, यं एकिस्सा लोकधातुया द्वे अरहन्तो सम्मासम्बुद्धो अपुब्बं अचरिमं उप्पज्जेय्युं, नेतं ठानं विज्जती’ति। देसेन्ता च, भन्ते नागसेन, सब्बेपि तथागता सत्ततिंस बोधिपक्खियधम्मे देसेन्ति, कथयमाना च चत्तारि अरियसच्चानि कथेन्ति, सिक्खापेन्ता च तीसु सिक्खासु सिक्खापेन्ति, अनुसासमाना च अप्पमादप्पटिपत्तियं अनुसासन्ति। यदि, भन्ते नागसेन, सब्बेसम्पि तथागतानं एका देसना एका कथा एका सिक्खा एका अनुसिट्ठि, केन कारणेन द्वे तथागता एकक्खणे नुप्पज्जन्ति? एकेनपि ताव बुद्धुप्पादेन अयं लोको ओभासजातो, यदि दुतियो बुद्धो भवेय्य, द्विन्नं पभाय अयं लोको भिय्योसोमत्ताय ओभासजातो भवेय्य, ओवदमाना च द्वे तथागता सुखं ओवदेय्युं, अनुसासमाना च सुखं अनुसासेय्युं, तत्थ मे कारणं ब्रूहि, यथाहं निस्संसयो भवेय्य’’न्ति।</description>
    </item>
    
    <item>
      <title>०६. ओपम्मकथापञ्हो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/06_opammakathApa~nho/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/20_milindapa~nhapALi/06_opammakathApa~nho/</guid>
      <description>६. ओपम्मकथापञ्हो
मातिका
भन्ते नागसेन, कतिहङ्गेहि समन्नागतो भिक्खु अरहत्तं सच्छिकरोतीति?
इध, महाराज, अरहत्तं सच्छिकातुकामेन भिक्खुना –
गद्रभस्स [घोरस्सरस्स (सी॰ स्या॰ पी॰)] एकं अङ्गं गहेतब्बम्।
कुक्कुटस्स पञ्च अङ्गानि गहेतब्बानि।
कलन्दकस्स एकं अङ्गं गहेतब्बम्।
दीपिनिया एकं अङ्गं गहेतब्बम्।
दीपिकस्स द्वे अङ्गानि गहेतब्बानि।
कुम्मस्स पञ्च अङ्गानि गहेतब्बानि।
वंसस्स एकं अङ्गं गहेतब्बम्।
चापस्स एकं अङ्गं गहेतब्बम्।
वायसस्स द्वे अङ्गानि गहेतब्बानि।
मक्कटस्स द्वे अङ्गानि गहेतब्बानि।
गद्रभवग्गो पठमो।
लाबुलताय एकं अङ्गं गहेतब्बम्।
पदुमस्स तीणि अङ्गानि गहेतब्बानि।</description>
    </item>
    
  </channel>
</rss>