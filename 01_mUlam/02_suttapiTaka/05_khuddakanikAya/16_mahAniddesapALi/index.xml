<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१६ महानिद्देसपाळि on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/</link>
    <description>Recent content in &#43;१६ महानिद्देसपाळि on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/index.xml" rel="self" type="application/rss+xml" />
    
    
    <item>
      <title>०१. कामसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/01_kAmasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/01_kAmasuttaniddeso/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
महानिद्देसपाळि
१. अट्ठकवग्गो
१. कामसुत्तनिद्देसो
१.
कामं कामयमानस्स, तस्स चे तं समिज्झति।
अद्धा पीतिमनो होति, लद्धा मच्चो यदिच्छति॥
कामं कामयमानस्साति कामाति उद्दानतो द्वे कामा – वत्थुकामा च किलेसकामा च। कतमे वत्थुकामा? मनापिका रूपा मनापिका सद्दा मनापिका गन्धा मनापिका रसा मनापिका फोट्ठब्बा; अत्थरणा पावुरणा [पापुरणा (सी॰ स्या॰)] दासिदासा अजेळका कुक्कुटसूकरा हत्थिगवास्सवळवा खेत्तं वत्थु हिरञ्ञं सुवण्णं गामनिगमराजधानियो रट्ठञ्च जनपदो च कोसो च कोट्ठागारञ्च, यं किञ्चि रजनीयं वत्थु – वत्थुकामा।</description>
    </item>
    
    <item>
      <title>०२. गुहट्ठकसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/02_guhaTThakasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/02_guhaTThakasuttaniddeso/</guid>
      <description>२. गुहट्ठकसुत्तनिद्देसो
अथ गुहट्ठकसुत्तनिद्देसं वक्खति –
७.
सत्तो गुहायं बहुनाभिछन्नो, तिट्ठं नरो मोहनस्मिं पगाळ्हो।
दूरे विवेका हि तथाविधो सो, कामा हि लोके न हि सुप्पहाया॥
सत्तो गुहायं बहुनाभिछन्नोति। सत्तोति हि खो वुत्तं, अपि च गुहा ताव वत्तब्बा। गुहा वुच्चति कायो। कायोति वा गुहाति वा देहोति वा सन्देहोति वा नावाति वा रथोति वा धजोति वा वम्मिकोति वा नगरन्ति वा निड्डन्ति वा कुटीति वा गण्डोति वा कुम्भोति वा नागोति वा कायस्सेतं अधिवचनम्। सत्तो गुहायन्ति गुहायं सत्तो विसत्तो आसत्तो लग्गो लग्गितो पलिबुद्धो। यथा भित्तिखिले वा नागदन्ते वा गण्डं सत्तं विसत्तं आसत्तं लग्गं लग्गितं पलिबुद्धं; एवमेव गुहायं सत्तो विसत्तो आसत्तो लग्गो लग्गितो पलिबुद्धो। वुत्तञ्हेतं भगवता –</description>
    </item>
    
    <item>
      <title>०३. दुट्ठट्ठकसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/03_duTThaTThakasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/03_duTThaTThakasuttaniddeso/</guid>
      <description>३. दुट्ठट्ठकसुत्तनिद्देसो
अथ दुट्ठट्ठकसुत्तनिद्देसं वक्खति –
१५.
वदन्ति वे दुट्ठमनापि एके, अथोपि [अञ्ञेपि ते (सी॰), अञ्ञेपि (स्या॰)] वे सच्चमना वदन्ति।
वादञ्च जातं मुनि नो उपेति, तस्मा मुनी नत्थि खिलो कुहिञ्चि॥
वदन्ति वे दुट्ठमनापि एकेति ते तित्थिया दुट्ठमना विरुद्धमना पटिविरुद्धमना आहतमना पच्चाहतमना आघातितमना पच्चाघातितमना वदन्ति उपवदन्ति भगवन्तञ्च भिक्खुसङ्घञ्च अभूतेनाति – वदन्ति वे दुट्ठमनापि एके।
अथोपि वे सच्चमना वदन्तीति ये तेसं तित्थियानं सद्दहन्ता ओकप्पेन्ता अधिमुच्चन्ता सच्चमना सच्चसञ्ञिनो भूतमना भूतसञ्ञिनो तथमना तथसञ्ञिनो याथावमना याथावसञ्ञिनो अविपरीतमना अविपरीतसञ्ञिनो वदन्ति उपवदन्ति भगवन्तञ्च भिक्खुसङ्घञ्च अभूतेनाति – अथोपि वे सच्चमना वदन्ति।</description>
    </item>
    
    <item>
      <title>०४. सुद्धट्ठकसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/04_suddhaTThakasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/04_suddhaTThakasuttaniddeso/</guid>
      <description>४. सुद्धट्ठकसुत्तनिद्देसो
अथ सुद्धट्ठकसुत्तनिद्देसं वक्खति –
२३.
पस्सामि सुद्धं परमं अरोगं, दिट्ठेन संसुद्धि नरस्स होति।
एवाभिजानं परमन्ति ञत्वा, सुद्धानुपस्सीति पच्चेति ञाणं॥
पस्सामि सुद्धं परमं अरोगन्ति। पस्सामि सुद्धन्ति पस्सामि सुद्धं, दक्खामि सुद्धं, ओलोकेमि सुद्धं, निज्झायामि सुद्धं, उपपरिक्खामि सुद्धम्। परमं अरोगन्ति परमं आरोग्यप्पत्तं ताणप्पत्तं लेणप्पत्तं सरणप्पत्तं अभयप्पत्तं अच्चुतप्पत्तं अमतप्पत्तं निब्बानप्पत्तन्ति – पस्सामि सुद्धं परमं अरोगम्।
दिट्ठेन संसुद्धि नरस्स होतीति। चक्खुविञ्ञाणं [चक्खुविञ्ञाणेन (सी॰ स्या॰)] रूपदस्सनेन नरस्स सुद्धि विसुद्धि परिसुद्धि, मुत्ति विमुत्ति परिमुत्ति होति, नरो सुज्झति विसुज्झति परिसुज्झति, मुच्चति विमुच्चति परिमुच्चतीति – दिट्ठेन संसुद्धि नरस्स होति।</description>
    </item>
    
    <item>
      <title>०५. परमट्ठकसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/05_paramaTThakasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/05_paramaTThakasuttaniddeso/</guid>
      <description>५. परमट्ठकसुत्तनिद्देसो
अथ परमट्ठकसुत्तनिद्देसं वक्खति –
३१.
परमन्ति दिट्ठीसु परिब्बसानो, यदुत्तरिं कुरुते जन्तु लोके।
हीनाति अञ्ञे ततो सब्बमाह, तस्मा विवादानि अवीतिवत्तो॥
परमन्ति दिट्ठीसु परिब्बसानोति। सन्तेके समणब्राह्मणा दिट्ठिगतिका। ते द्वासट्ठिया दिट्ठिगतानं अञ्ञतरञ्ञतरं दिट्ठिगतं ‘‘इदं परमं अग्गं सेट्ठं विसिट्ठं पामोक्खं उत्तमं पवर’’न्ति गहेत्वा उग्गहेत्वा गण्हित्वा परामसित्वा अभिनिविसित्वा सकाय सकाय दिट्ठिया वसन्ति पवसन्ति आवसन्ति परिवसन्ति। यथा आगारिका वा घरेसु वसन्ति, सापत्तिका वा आपत्तीसु वसन्ति, सकिलेसा वा किलेसेसु वसन्ति; एवमेव सन्तेके समणब्राह्मणा दिट्ठिगतिका। ते द्वासट्ठिया दिट्ठिगतानं अञ्ञतरञ्ञतरं दिट्ठिगतं ‘‘इदं परमं अग्गं सेट्ठं विसिट्ठं पामोक्खं उत्तमं पवर’’न्ति गहेत्वा उग्गहेत्वा गण्हित्वा परामसित्वा अभिनिविसित्वा सकाय सकाय दिट्ठिया वसन्ति पवसन्ति [संवसन्ति (स्या॰) नत्थि सीहळपोत्थके] आवसन्ति परिवसन्तीति – परमन्ति दिट्ठीसु परिब्बसानो।</description>
    </item>
    
    <item>
      <title>०६. जरासुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/06_jarAsuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/06_jarAsuttaniddeso/</guid>
      <description>६. जरासुत्तनिद्देसो
अथ जरासुत्तनिद्देसं वक्खति –
३९.
अप्पं वत जीवितं इदं, ओरं वस्ससतापि मिय्यति [मीयति (सी॰)] ।
यो चेपि अतिच्च जीवति, अथ खो सो जरसापि मिय्यति॥
अप्पं वत जीवितं इदन्ति। जीवितन्ति आयु ठिति यपना यापना इरियना वत्तना पालना जीवितं जीवितिन्द्रियम्। अपि च, द्वीहि कारणेहि अप्पकं जीवितं थोकं जीवितं – ठितिपरित्तताय वा अप्पकं जीवितं, सरसपरित्तताय वा अप्पकं जीवितम्। कथं ठितिपरित्तताय वा अप्पकं जीवितं? अतीते चित्तक्खणे जीवित्थ, न जीवति न जीविस्सति; अनागते चित्तक्खणे जीविस्सति, न जीवति न जीवित्थ; पच्चुप्पन्ने चित्तक्खणे जीवति, न जीवित्थ न जीविस्सति।</description>
    </item>
    
    <item>
      <title>०७. तिस्समेत्तेय्यसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/07_tissametteyyasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/07_tissametteyyasuttaniddeso/</guid>
      <description>७. तिस्समेत्तेय्यसुत्तनिद्देसो
अथ तिस्समेत्तेय्यसुत्तनिद्देसं वक्खति –
४९.
मेथुनमनुयुत्तस्स , [इच्चायस्मा तिस्सो मेत्तेय्यो]
विघातं ब्रूहि मारिस।
सुत्वान तव सासनं, विवेके सिक्खिस्सामसे॥
मेथुनमनुयुत्तस्साति। मेथुनधम्मो नाम यो सो असद्धम्मो गामधम्मो वसलधम्मो दुट्ठुल्लो ओदकन्तिको रहस्सो द्वयंद्वयसमापत्ति। किंकारणा वुच्चति मेथुनधम्मो? उभिन्नं रत्तानं सारत्तानं अवस्सुतानं परियुट्ठितानं परियादिन्नचित्तानं उभिन्नं सदिसानं धम्मोति – तंकारणा वुच्चति मेथुनधम्मो। यथा उभो कलहकारका मेथुनकाति वुच्चन्ति, उभो भण्डनकारका मेथुनकाति वुच्चन्ति, उभो भस्सकारका मेथुनकाति वुच्चन्ति, उभो विवादकारका मेथुनकाति वुच्चन्ति, उभो अधिकरणकारका मेथुनकाति वुच्चन्ति, उभो वादिनो मेथुनकाति वुच्चन्ति, उभो सल्लापका मेथुनकाति वुच्चन्ति; एवमेवं उभिन्नं रत्तानं सारत्तानं अवस्सुतानं परियुट्ठितानं परियादिन्नचित्तानं उभिन्नं सदिसानं धम्मोति – तंकारणा वुच्चति मेथुनधम्मो।</description>
    </item>
    
    <item>
      <title>०८. पसूरसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/08_pasUrasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/08_pasUrasuttaniddeso/</guid>
      <description>८. पसूरसुत्तनिद्देसो
अथ पसूरसुत्तनिद्देसं वक्खति –
५९.
इधेव सुद्धिं इति वादयन्ति, नाञ्ञेसु धम्मेसु विसुद्धिमाहु।
यं निस्सिता तत्थ सुभं वदाना, पच्चेकसच्चेसु पुथू निविट्ठा॥
इधेव सुद्धिं इति वादयन्तीति। इधेव सुद्धिं विसुद्धिं परिसुद्धिं मुत्तिं विमुत्तिं परिमुत्तिं वदन्ति कथेन्ति भणन्ति दीपयन्ति वोहरन्ति। ‘‘सस्सतो लोको, इदमेव सच्चं मोघमञ्ञ’’न्ति सुद्धिं विसुद्धिं परिसुद्धिं मुत्तिं विमुत्तिं परिमुत्तिं वदन्ति कथेन्ति भणन्ति दीपयन्ति वोहरन्ति। ‘‘असस्सतो लोको … अन्तवा लोको… अनन्तवा लोको… तं जीवं तं सरीरं… अञ्ञं जीवं अञ्ञं सरीरं… होति तथागतो परं मरणा… न होति तथागतो परं मरणा… होति च न च होति तथागतो परं मरणा… नेव होति न न होति तथागतो परं मरणा, इदमेव सच्चं मोघमञ्ञ’’न्ति सुद्धिं विसुद्धिं परिसुद्धिं मुत्तिं विमुत्तिं परिमुत्तिं वदन्ति कथेन्ति भणन्ति दीपयन्ति वोहरन्तीति – इधेव सुद्धिं इति वादयन्ति।</description>
    </item>
    
    <item>
      <title>०९. मागण्डियसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/09_mAgaNDiyasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/09_mAgaNDiyasuttaniddeso/</guid>
      <description>९. मागण्डियसुत्तनिद्देसो
अथ मागण्डियसुत्तनिद्देसं वक्खति –
७०.
दिस्वान तण्हं अरतिं रगञ्च, नाहोसि छन्दो अपि मेथुनस्मिम्।
किमेविदं मुत्तकरीसपुण्णं, पादापि नं सम्फुसितुं न इच्छे॥
दिस्वान तण्हं अरतिं रगञ्च, नाहोसि छन्दो अपि मेथुनस्मिन्ति। तण्हञ्च अरतिञ्च रगञ्च मारधीतरो दिस्वा पस्सित्वा मेथुनधम्मे छन्दो वा रागो वा पेमं वा नाहोसीति – दिस्वान तण्हं अरतिं रगञ्च नाहोसि छन्दो अपि मेथुनस्मिम्।
किमेविदं मुत्तकरीसपुण्णं, पादापि नं सम्फुसितुं न इच्छेति। किमेविदं सरीरं मुत्तपुण्णं करीसपुण्णं सेम्हपुण्णं रुहिरपुण्णं अट्ठिसङ्घातन्हारुसम्बन्धं रुधिरमंसावलेपनं चम्मविनद्धं छविया पटिच्छन्नं छिद्दावछिद्दं उग्घरन्तं पग्घरन्तं किमिसङ्घनिसेवितं नानाकलिमलपरिपूरं पादेन अक्कमितुं न इच्छेय्य, कुतो पन संवासो वा समागमो वाति – किमेविदं मुत्तकरीसपुण्णं, पादापि नं सम्फुसितुं न इच्छे। अनच्छरियञ्चेतं मनुस्सो दिब्बे कामे पत्थयन्तो मानुसके कामे न इच्छेय्य, मानुसके वा कामे पत्थयन्तो दिब्बे कामे न इच्छेय्य। यं त्वं उभोपि न इच्छसि न सादियसि न पत्थेसि न पिहेसि नाभिजप्पसि, किं ते दस्सनं, कतमाय त्वं दिट्ठिया समन्नागतोति पुच्छतीति।</description>
    </item>
    
    <item>
      <title>१०. पुराभेदसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/10_purAbhedasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/10_purAbhedasuttaniddeso/</guid>
      <description>१०. पुराभेदसुत्तनिद्देसो
अथ पुराभेदसुत्तनिद्देसं वक्खति –
८३.
कथंदस्सी कथंसीलो, उपसन्तोति वुच्चति।
तं मे गोतम पब्रूहि, पुच्छितो उत्तमं नरं॥
कथंदस्सी कथंसीलो, उपसन्तोति वुच्चतीति। कथंदस्सीति कीदिसेन दस्सनेन समन्नागतो, किंसण्ठितेन, किंपकारेन, किंपटिभागेनाति – कथंदस्सी। कथंसीलोति कीदिसेन सीलेन समन्नागतो, किंसण्ठितेन, किंपकारेन, किंपटिभागेनाति – कथंदस्सी कथंसीलो। उपसन्तोति वुच्चतीति सन्तो उपसन्तो वूपसन्तो निब्बुतो पटिपस्सद्धोति वुच्चति पवुच्चति कथीयति भणीयति दीपीयति वोहरीयति। कथंदस्सीति अधिपञ्ञं पुच्छति, कथंसीलोति अधिसीलं पुच्छति, उपसन्तोति अधिचित्तं पुच्छतीति – कथंदस्सी कथंसीलो उपसन्तोति वुच्चति।
तं मे गोतम पब्रूहीति। तन्ति यं पुच्छामि, यं याचामि, यं अज्झेसामि, यं पसादेमि। गोतमाति सो निम्मितो बुद्धं भगवन्तं गोत्तेन आलपति। पब्रूहीति ब्रूहि आचिक्ख देसेहि पञ्ञपेहि पट्ठपेहि विवर विभज उत्तानीकरोहि पकासेहीति – तं मे गोतम पब्रूहि।</description>
    </item>
    
    <item>
      <title>११. कलहविवादसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/11_kalahavivAdasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/11_kalahavivAdasuttaniddeso/</guid>
      <description>११. कलहविवादसुत्तनिद्देसो
अथ कलहविवादसुत्तनिद्देसं वक्खति –
९७.
कुतोपहूता कलहा विवादा, परिदेवसोका सहमच्छरा च।
मानातिमाना सहपेसुणा च, कुतोपहूता ते तदिङ्घ ब्रूहि॥
कुतोपहूता कलहा विवादाति। कलहोति एकेन आकारेन कलहो; विवादोतिपि तञ्ञेव। यो कलहो सो विवादो, यो विवादो सो कलहो। अथ वा अपरेन आकारेन विवादो वुच्चति कलहस्स पुब्बभागो विवादो। राजानोपि राजूहि विवदन्ति, खत्तियापि खत्तियेहि विवदन्ति, ब्राह्मणापि ब्राह्मणेहि विवदन्ति, गहपतीपि गहपतीहि विवदन्ति, मातापि पुत्तेन विवदति, पुत्तोपि मातरा विवदति, पितापि पुत्तेन विवदति, पुत्तोपि पितरा विवदति, भातापि भातरा विवदति, भातापि भगिनिया विवदति, भगिनीपि भातरा विवदति, सहायोपि सहायेन विवदति – अयं विवादो। कतमो कलहो?</description>
    </item>
    
    <item>
      <title>१२. चूळवियूहसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/12_chULaviyUhasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/12_chULaviyUhasuttaniddeso/</guid>
      <description>१२. चूळवियूहसुत्तनिद्देसो
अथ चूळवियूहसुत्तनिद्देसं वक्खति –
११३.
सकं सकं दिट्ठिपरिब्बसाना, विग्गय्ह नाना कुसला वदन्ति।
यो एवं जानाति [एवं पजानाति (सी॰)] स वेदि धम्मं, इदं पटिक्कोसमकेवली सो॥
सकं सकं दिट्ठिपरिब्बसानाति। सन्तेके समणब्राह्मणा दिट्ठिगतिका; ते द्वासट्ठिया दिट्ठिगतानं अञ्ञतरञ्ञतरं दिट्ठिगतं गहेत्वा उग्गहेत्वा गण्हित्वा परामसित्वा अभिनिविसित्वा सकाय सकाय दिट्ठिया वसन्ति संवसन्ति आवसन्ति परिवसन्ति। यथा अगारिका घरेसु वसन्ति, सापत्तिका वा आपत्तीसु वसन्ति, सकिलेसा वा किलेसेसु वसन्ति; एवमेव सन्तेके समणब्राह्मणा दिट्ठिगतिका, ते द्वासट्ठिया दिट्ठिगतानं अञ्ञतरञ्ञतरं दिट्ठिगतं गहेत्वा उग्गहेत्वा गण्हित्वा परामसित्वा अभिनिविसित्वा सकाय सकाय दिट्ठिया वसन्ति संवसन्ति आवसन्ति परिवसन्तीति – सकं सकं दिट्ठिपरिब्बसाना।</description>
    </item>
    
    <item>
      <title>१३. महावियूहसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/13_mahAviyUhasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/13_mahAviyUhasuttaniddeso/</guid>
      <description>१३. महावियूहसुत्तनिद्देसो
अथ महावियूहसुत्तनिद्देसं वक्खति –
१३०.
ये केचिमे दिट्ठिपरिब्बसाना, इदमेव सच्चन्ति च वादयन्ति [सच्चन्ति पवादयन्ति (स्या॰)] ।
सब्बेव ते निन्दमन्वानयन्ति, अथो पसंसम्पि लभन्ति तत्थ॥
ये केचिमे दिट्ठिपरिब्बसानाति। ये केचीति सब्बेन सब्बं सब्बथा सब्बं असेसं निस्सेसं परियादियनवचनमेतं – ये केचीति। दिट्ठिपरिब्बसानाति। सन्तेके समणब्राह्मणा दिट्ठिगतिका; ते द्वासट्ठिया दिट्ठिगतानं अञ्ञतरञ्ञतरं दिट्ठिगतं गहेत्वा उग्गहेत्वा गण्हित्वा परामसित्वा अभिनिविसित्वा सकाय सकाय दिट्ठिया वसन्ति संवसन्ति आवसन्ति परिवसन्ति। यथा अगारिका वा घरेसु वसन्ति, सापत्तिका वा आपत्तीसु वसन्ति, सकिलेसा वा किलेसेसु वसन्ति; एवमेव सन्तेके…पे॰… परिवसन्तीति – ये केचिमे दिट्ठिपरिब्बसाना।</description>
    </item>
    
    <item>
      <title>१४. तुवट्टकसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/14_tuvaTTakasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/14_tuvaTTakasuttaniddeso/</guid>
      <description>१४. तुवट्टकसुत्तनिद्देसो
अथ तुवट्टकसुत्तनिद्देसं वक्खति –
१५०.
पुच्छामि तं आदिच्चबन्धु, [आदिच्चबन्धू (सी॰ स्या॰)] विवेकं सन्तिपदञ्च महेसि [महेसिं (सी॰ स्या॰)] ।
कथं दिस्वा निब्बाति भिक्खु, अनुपादियानो लोकस्मिं किञ्चि॥
पुच्छामि तं आदिच्चबन्धूति। पुच्छाति तिस्सो पुच्छा – अदिट्ठजोतना पुच्छा, दिट्ठसंसन्दना पुच्छा, विमतिच्छेदना पुच्छा। कतमा अदिट्ठजोतना पुच्छा? पकतिया लक्खणं अञ्ञातं होति अदिट्ठं अतुलितं अतीरितं अविभूतं अविभावितं, तस्स ञाणाय दस्सनाय तुलनाय तीरणाय विभावनाय पञ्हं पुच्छति – अयं अदिट्ठजोतना पुच्छा। कतमा दिट्ठसंसन्दना पुच्छा? पकतिया लक्खणं ञातं होति दिट्ठं तुलितं तीरितं विभूतं विभावितं, अञ्ञेहि पण्डितेहि सद्धिं संसन्दनत्थाय पञ्हं पुच्छति – अयं दिट्ठसंसन्दना पुच्छा। कतमा विमतिच्छेदना पुच्छा?</description>
    </item>
    
    <item>
      <title>१५. अत्तदण्डसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/15_attadaNDasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/15_attadaNDasuttaniddeso/</guid>
      <description>१५. अत्तदण्डसुत्तनिद्देसो
अथ अत्तदण्डसुत्तनिद्देसं वक्खति –
१७०.
अत्तदण्डा भयं जातं, जनं पस्सथ मेधगम्।
संवेगं कित्तयिस्सामि, यथा संविजितं मया॥
अत्तदण्डा भयं जातन्ति। दण्डाति तयो दण्डा – कायदण्डो, वचीदण्डो, मनोदण्डो। तिविधं कायदुच्चरितं कायदण्डो, चतुब्बिधं वचीदुच्चरितं वचीदण्डो, तिविधं मनोदुच्चरितं मनोदण्डो। भयन्ति द्वे भयानि – दिट्ठधम्मिकञ्च भयं सम्परायिकञ्च भयम्। कतमं दिट्ठधम्मिकं भयं? इधेकच्चो कायेन दुच्चरितं चरति, वाचाय दुच्चरितं चरति, मनसा दुच्चरितं चरति, पाणम्पि हनति, अदिन्नम्पि आदियति, सन्धिम्पि छिन्दति, निल्लोपम्पि हरति, एकागारिकम्पि करोति, परिपन्थेपि तिट्ठति, परदारम्पि गच्छति, मुसापि भणति। तमेनं गहेत्वा रञ्ञो दस्सेन्ति – ‘‘अयं, देव, चोरो आगुचारी। इमस्स यं इच्छसि तं दण्डं पणेही’’ति। तमेनं राजा परिभासति। सो परिभासपच्चया भयम्पि उप्पादेति, दुक्खं दोमनस्सं [दुक्खदोमनस्सं (स्या॰)] पटिसंवेदेति। एतं भयं दुक्खं दोमनस्सं कुतो तस्स?</description>
    </item>
    
    <item>
      <title>१६. सारिपुत्तसुत्तनिद्देसो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/16_sAriputtasuttaniddeso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/16_mahAniddesapALi/16_sAriputtasuttaniddeso/</guid>
      <description>१६. सारिपुत्तसुत्तनिद्देसो
अथ सारिपुत्तसुत्तनिद्देसं वक्खति –
१९०.
न मे दिट्ठो इतो पुब्बे, [इच्चायस्मा सारिपुत्तो]
न सुतो उद कस्सचि।
एवं वग्गुवदो सत्था, तुसिता गणिमागतो॥
न मे दिट्ठो इतो पुब्बेति। इतो पुब्बे मे मया न दिट्ठपुब्बो सो भगवा इमिना चक्खुना इमिना अत्तभावेन। यदा भगवा तावतिंसभवने पारिच्छत्तकमूले पण्डुकम्बलसिलायं वस्संवुत्थो [वस्संवुट्ठो (स्या॰)] देवगणपरिवुतो मज्झे मणिमयेन सोपाणेन सङ्कस्सनगरं ओतिण्णो इमं दस्सनं पुब्बे न दिट्ठोति – न मे दिट्ठो इतो पुब्बे।
इच्चायस्मा सारिपुत्तोति। इच्चाति पदसन्धि पदसंसग्गो पदपारिपूरी अक्खरसमवायो ब्यञ्जनसिलिट्ठता पदानुपुब्बतापेतं – इच्चाति। आयस्माति पियवचनं गरुवचनं सगारवसप्पतिस्सवचनमेतं – आयस्माति। सारिपुत्तोति तस्स थेरस्स नामं सङ्खा समञ्ञा पञ्ञत्ति वोहारो नामं नामकम्मं नामधेय्यं निरुत्ति ब्यञ्जनं अभिलापोति – इच्चायस्मा सारिपुत्तो।</description>
    </item>
    
  </channel>
</rss>