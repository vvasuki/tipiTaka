<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१९ नेत्तिप्पकरणपाळि on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/</link>
    <description>Recent content in &#43;१९ नेत्तिप्पकरणपाळि on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/index.xml" rel="self" type="application/rss+xml" />
    
    
    <item>
      <title>०१. सङ्गहवारो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/01_sangahavAro/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/01_sangahavAro/</guid>
      <description>॥ नमो तस्स भगवतो अरहतो सम्मासम्बुद्धस्स॥
खुद्दकनिकाये
नेत्तिप्पकरणपाळि
१. सङ्गहवारो
यं लोको पूजयते, सलोकपालो सदा नमस्सति च।
तस्सेत सासनवरं, विदूहि ञेय्यं नरवरस्स॥
द्वादस पदानि सुत्तं, तं सब्बं ब्यञ्जनञ्च अत्थो च।
तं विञ्ञेय्यं उभयं, को अत्थो ब्यञ्जनं कतमं॥
सोळसहारा नेत्ति [नेत्ती (क॰)], पञ्चनया सासनस्स परियेट्ठि।
अट्ठारसमूलपदा, महकच्चानेन [महाकच्चानेन (सी॰)] निद्दिट्ठा॥
हारा ब्यञ्जनविचयो, सुत्तस्स नया तयो च सुत्तत्थो।
उभयं परिग्गहीतं, वुच्चति सुत्तं यथासुत्तं॥
या चेव देसना यञ्च, देसितं उभयमेव विञ्ञेय्यम्।
तत्रायमानुपुब्बी, नवविधसुत्तन्तपरियेट्ठीति॥</description>
    </item>
    
    <item>
      <title>०२. उद्देसवारो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/02_uddesavAro/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/02_uddesavAro/</guid>
      <description>२. उद्देसवारो
१. तत्थ कतमे सोळस हारा? देसना विचयो युत्ति पदट्ठानो लक्खणो चतुब्यूहो आवट्टो विभत्ति परिवत्तनो वेवचनो पञ्ञत्ति ओतरणो सोधनो अधिट्ठानो परिक्खारो समारोपनो इति।
तस्सानुगीति देसना विचयो युत्ति, पदट्ठानो च लक्खणो।
चतुब्यूहो च आवट्टो, विभत्ति परिवत्तनो॥
वेवचनो च पञ्ञत्ति, ओतरणो च सोधनो।
अधिट्ठानो परिक्खारो, समारोपनो सोळसो [सोळस (सी॰)]॥
एते सोळस हारा, पकित्तिता अत्थतो असंकिण्णा।
एतेसञ्चेव भवति, वित्थारतया नयविभत्तीति॥
२. तत्थ कतमे पञ्च नया? नन्दियावट्टो तिपुक्खलो सीहविक्कीळितो दिसालोचनो अङ्कुसो इति।
तस्सानुगीति पठमो नन्दियावट्टो, दुतियो च तिपुक्खलो।</description>
    </item>
    
    <item>
      <title>०३. निद्देसवारो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/03_niddesavAro/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/03_niddesavAro/</guid>
      <description>३. निद्देसवारो
४. तत्थ सङ्खेपतो नेत्ति कित्तिता।
हारसङ्खेपो १.
अस्सादादीनवता , निस्सरणम्पि च फलं उपायो च।
आणत्ती च भगवतो, योगीनं देसनाहारो॥
२.
यं पुच्छितञ्च विस्सज्जितञ्च, सुत्तस्स या च अनुगीति।
सुत्तस्स यो पविचयो, हारो विचयोति निद्दिट्ठो॥
३.
सब्बेसं हारानं, या भूमी यो च गोचरो तेसम्।
युत्तायुत्तपरिक्खा, हारो युत्तीति निद्दिट्ठो॥
४.
धम्मं देसेति जिनो, तस्स च धम्मस्स यं पदट्ठानम्।
इति याव सब्बधम्मा, एसो हारो पदट्ठानो॥
५.
वुत्तम्हि एकधम्मे, ये धम्मा एकलक्खणा केचि।</description>
    </item>
    
    <item>
      <title>०४. पटिनिद्देसवारो</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/04_paTiniddesavAro/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/04_paTiniddesavAro/</guid>
      <description>४. पटिनिद्देसवारो
१. देसनाहारविभङ्गो ५. तत्थ कतमो देसनाहारो? ‘‘अस्सादादीनवता’’ति गाथा अयं देसनाहारो। किं देसयति? अस्सादं आदीनवं निस्सरणं फलं उपायं आणत्तिम्। धम्मं वो, भिक्खवे, देसेस्सामि आदिकल्याणं मज्झेकल्याणं परियोसानकल्याणं सात्थं सब्यञ्जनं केवलपरिपुण्णं परिसुद्धं ब्रह्मचरियं पकासेस्सामीति।
तत्थ कतमो अस्सादो?
‘‘कामं [काममादिका इमा छ गाथा सु॰ नि॰ ७७२ पस्सितब्बा] कामयमानस्स, तस्स चेतं समिज्झति।
अद्धा पीतिमनो होति, लद्धा मच्चो यदिच्छती’’ति॥
अयं अस्सादो।
तत्थ कतमो आदीनवो?
‘‘तस्स चे कामयानस्स, छन्दजातस्स जन्तुनो।
ते कामा परिहायन्ति, सल्लविद्धोव रुप्पती’’ति॥</description>
    </item>
    
    <item>
      <title>४ नयसमुट्ठानम्</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/4_nayasamuTThAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/4_nayasamuTThAnam/</guid>
      <description>नयसमुट्ठानम्
७९. तत्थ कतमं नयसमुट्ठानं? पुब्बा कोटि न पञ्ञायति अविज्जायच भवतण्हाय च, तत्थ अविज्जानीवरणं तण्हासंयोजनम्। अविज्जानीवरणा सत्ता अविज्जासंयुत्ता [अविज्जाय संयुत्ता (सी॰ क॰)] अविज्जापक्खेन विचरन्ति, ते वुच्चन्ति दिट्ठिचरिताति। तण्हासंयोजना सत्ता तण्हासंयुत्ता तण्हापक्खेन विचरन्ति, ते वुच्चन्ति तण्हाचरिताति। दिट्ठिचरिता इतो बहिद्धा पब्बजिता अत्तकिलमथानुयोगमनुयुत्ता विहरन्ति। तण्हाचरिता इतो बहिद्धा पब्बजिता कामेसु कामसुखल्लिकानुयोगमनुयुत्ता विहरन्ति।
तत्थ किंकारणं यं दिट्ठिचरिता इतो बहिद्धा पब्बजिता अत्तकिलमथानुयोगमनुयुत्ता विहरन्ति, तण्हाचरिता इतो बहिद्धा पब्बजिता कामेसु कामसुखल्लिकानुयोगमनुयुत्ता विहरन्ति? इतो बहिद्धा नत्थि सच्चववत्थानं, कुतो चतुसच्चप्पकासना वा समथविपस्सनाकोसल्लं वा उपसमसुखप्पत्ति वा!</description>
    </item>
    
    <item>
      <title>५ सासनपट्ठानम्</title>
      <link>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/5_sAsanapaTThAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/05_khuddakanikAya/19_nettippakaraNapALi/5_sAsanapaTThAnam/</guid>
      <description>सासनपट्ठानम्
८९. तत्थ अट्ठारस मूलपदा कुहिं दट्ठब्बा? सासनपट्ठाने। तत्थ कतमं सासनपट्ठानं? संकिलेसभागियं सुत्तं, वासनाभागियं सुत्तं, निब्बेधभागियं सुत्तं, असेक्खभागियं सुत्तं, संकिलेसभागियञ्च वासनाभागियञ्च सुत्तं, संकिलेसभागियञ्च निब्बेधभागियञ्च सुत्तं, संकिलेसभागियञ्च असेक्खभागियञ्च सुत्तं, संकिलेसभागियञ्च निब्बेधभागियञ्च असेक्खभागियञ्च सुत्तं, संकिलेसभागियञ्च वासनाभागियञ्च निब्बेधभागियञ्च सुत्तं, वासनाभागियञ्च निब्बेधभागियञ्च सुत्तं, तण्हासंकिलेसभागियं सुत्तं, दिट्ठिसंकिलेसभागियं सुत्तं, दुच्चरितसंकिलेसभागियं सुत्तं, तण्हावोदानभागियं सुत्तं, दिट्ठिवोदानभागियं सुत्तं, दुच्चरितवोदानभागियं सुत्तम्।
तत्थ संकिलेसो तिविधो – तण्हासंकिलेसो दिट्ठिसंकिलेसो दुच्चरितसंकिलेसो। तत्थ तण्हासंकिलेसो समथेन विसुज्झति, सो समथो समाधिक्खन्धो। दिट्ठिसंकिलेसो विपस्सनाय विसुज्झति, सा विपस्सना पञ्ञाक्खन्धो। दुच्चरितसंकिलेसो सुचरितेन विसुज्झति, तं सुचरितं सीलक्खन्धो। तस्स सीले पतिट्ठितस्स यदि आसत्ति उप्पज्जति भवेसु, एवं सायं समथविपस्सना भावनामयं पुञ्ञक्रियवत्थु भवति तत्रूपपत्तिया संवत्तति। इमानि चत्तारि सुत्तानि, साधारणानि कतानि अट्ठ भवन्ति, तानियेव अट्ठ सुत्तानि साधारणानि कतानि सोळस भवन्ति।</description>
    </item>
    
  </channel>
</rss>