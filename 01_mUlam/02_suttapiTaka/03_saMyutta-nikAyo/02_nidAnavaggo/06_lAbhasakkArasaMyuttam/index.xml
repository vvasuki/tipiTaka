<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०६. लाभसक्कारसंयुत्तम् on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/</link>
    <description>Recent content in &#43;०६. लाभसक्कारसंयुत्तम् on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/index.xml" rel="self" type="application/rss+xml" />
    
    
    <item>
      <title>०१ १ पठमवग्गो</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/01_1_paThamavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/01_1_paThamavaggo/</guid>
      <description>१. दारुणसुत्तम् १५७. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुम्। भगवा एतदवोच –
‘‘दारुणो, भिक्खवे, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। तस्मातिह, भिक्खवे, एवं सिक्खितब्बं – ‘उप्पन्नं लाभसक्कारसिलोकं पजहिस्साम, न च नो उप्पन्नो लाभसक्कारसिलोको चित्तं परियादाय ठस्सती’ति। एवञ्हि वो, भिक्खवे, सिक्खितब्ब’’न्ति। पठमम्।
२. बळिससुत्तम् १५८. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको कटुको फरुसो अन्तरायिको अनुत्तरस्स योगक्खेमस्स अधिगमाय। सेय्यथापि, भिक्खवे, बाळिसिको आमिसगतं बळिसं गम्भीरे उदकरहदे पक्खिपेय्य। तमेनं अञ्ञतरो आमिसचक्खु मच्छो गिलेय्य। एवञ्हि सो, भिक्खवे, मच्छो गिलबळिसो बाळिसिकस्स अनयं आपन्नो ब्यसनं आपन्नो यथाकामकरणीयो बाळिसिकस्स’’।</description>
    </item>
    
    <item>
      <title>०२ २ दुतियवग्गो</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/02_2_dutiyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/02_2_dutiyavaggo/</guid>
      <description>१. सुवण्णपातिसुत्तम् १६७. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको…पे॰… अधिगमाय। इधाहं, भिक्खवे, एकच्चं पुग्गलं एवं चेतसा चेतो परिच्च पजानामि – ‘न चायमायस्मा सुवण्णपातियापि रूपियचुण्णपरिपूराय हेतु सम्पजानमुसा भासेय्या’ति। तमेनं पस्सामि अपरेन समयेन लाभसक्कारसिलोकेन अभिभूतं परियादिण्णचित्तं सम्पजानमुसा भासन्तम्। एवं दारुणो खो, भिक्खवे, लाभसक्कारसिलोको…पे॰… एवञ्हि वो, भिक्खवे, सिक्खितब्ब’’न्ति। पठमम्।
२. रूपियपातिसुत्तम् १६८. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको…पे॰… इधाहं, भिक्खवे, एकच्चं पुग्गलं एवं चेतसा चेतो परिच्च पजानामि – ‘न चायमायस्मा रूपियपातियापि सुवण्णचुण्णपरिपूराय हेतु सम्पजानमुसा भासेय्या’ति। तमेनं पस्सामि अपरेन समयेन लाभसक्कारसिलोकेन अभिभूतं परियादिण्णचित्तं सम्पजानमुसा भासन्तम्। एवं दारुणो खो, भिक्खवे, लाभसक्कारसिलोको…पे॰… एवञ्हि वो, भिक्खवे, सिक्खितब्ब’’न्ति। दुतियम्।</description>
    </item>
    
    <item>
      <title>०३ ३ ततियवग्गो</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/03_3_tatiyavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/03_3_tatiyavaggo/</guid>
      <description>१. मातुगामसुत्तम् १७०. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको…पे॰… न तस्स, भिक्खवे, मातुगामो एको एकस्स चित्तं परियादाय तिट्ठति यस्स लाभसक्कारसिलोको चित्तं परियादाय तिट्ठति। एवं दारुणो खो, भिक्खवे, लाभसक्कारसिलोको …पे॰… एवञ्हि वो, भिक्खवे, सिक्खितब्ब’’न्ति। पठमम्।
२. कल्याणीसुत्तम् १७१. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको…पे॰… न तस्स, भिक्खवे, जनपदकल्याणी एका एकस्स चित्तं परियादाय तिट्ठति यस्स लाभसक्कारसिलोको चित्तं परियादाय तिट्ठति। एवं दारुणो खो, भिक्खवे, लाभसक्कारसिलोको…पे॰… एवञ्हि वो, भिक्खवे, सिक्खितब्ब’’न्ति। दुतियम्।
३. एकपुत्तकसुत्तम् १७२. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको…पे॰… सद्धा, भिक्खवे, उपासिका एकपुत्तकं पियं मनापं एवं सम्मा आयाचमाना आयाचेय्य – ‘तादिसो, तात, भवाहि यादिसो चित्तो च गहपति हत्थको च आळवको’ति। एसा, भिक्खवे , तुला एतं पमाणं मम सावकानं उपासकानं, यदिदं चित्तो च गहपति हत्थको च आळवको। सचे खो त्वं, तात, अगारस्मा अनगारियं पब्बजसि; तादिसो, तात, भवाहि यादिसा सारिपुत्तमोग्गल्लानाति। एसा, भिक्खवे, तुला एतं पमाणं मम सावकानं भिक्खूनं, यदिदं सारिपुत्तमोग्गलाना । मा च खो त्वं, तात, सेखं अप्पत्तमानसं लाभसक्कारसिलोको अनुपापुणातूति। तञ्चे, भिक्खवे, भिक्खुं सेखं अप्पत्तमानसं लाभसक्कारसिलोको अनुपापुणाति, सो तस्स होति अन्तरायाय। एवं दारुणो खो, भिक्खवे, लाभसक्कारसिलोको…पे॰… एवञ्हि वो, भिक्खवे, सिक्खितब्ब’’न्ति। ततियम्।</description>
    </item>
    
    <item>
      <title>०४ ४ चतुत्थवग्गो</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/04_4_chatutthavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/02_nidAnavaggo/06_lAbhasakkArasaMyuttam/04_4_chatutthavaggo/</guid>
      <description>१. भिन्दिसुत्तम् १८०. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको। लाभसक्कारसिलोकेन अभिभूतो परियादिण्णचित्तो, भिक्खवे, देवदत्तो सङ्घं भिन्दि। एवं दारुणो खो, भिक्खवे, लाभसक्कारसिलोको…पे॰… सिक्खितब्ब’’न्ति। पठमम्।
२. कुसलमूलसुत्तम् १८१. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको। लाभसक्कारसिलोकेन अभिभूतस्स परियादिण्णचित्तस्स, भिक्खवे, देवदत्तस्स कुसलमूलं समुच्छेदमगमा। एवं दारुणो खो, भिक्खवे, लाभसक्कारसिलोको…पे॰… सिक्खितब्ब’’न्ति। दुतियम्।
३. कुसलधम्मसुत्तम् १८२. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको। लाभसक्कारसिलोकेन अभिभूतस्स परियादिण्णचित्तस्स, भिक्खवे, देवदत्तस्स कुसलो धम्मो समुच्छेदमगमा। एवं दारुणो खो, भिक्खवे, लाभसक्कारसिलोको…पे॰… सिक्खितब्ब’’न्ति। ततियम्।
४. सुक्कधम्मसुत्तम् १८३. सावत्थियं विहरति…पे॰… ‘‘दारुणो, भिक्खवे, लाभसक्कारसिलोको। लाभसक्कारसिलोकेन अभिभूतस्स परियादिण्णचित्तस्स, भिक्खवे, देवदत्तस्स सुक्को धम्मो समुच्छेदमगमा। एवं दारुणो खो, भिक्खवे, लाभसक्कारसिलोको…पे॰… सिक्खितब्ब’’न्ति । चतुत्थम्।</description>
    </item>
    
  </channel>
</rss>