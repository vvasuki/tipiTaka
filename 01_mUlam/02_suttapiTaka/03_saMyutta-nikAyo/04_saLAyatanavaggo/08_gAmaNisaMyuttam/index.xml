<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८. गामणिसंयुत्तम् on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/</link>
    <description>Recent content in &#43;०८. गामणिसंयुत्तम् on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/index.xml" rel="self" type="application/rss+xml" />
    
    
    <item>
      <title>०१ १ चण्डसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/01_1_chaNDasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/01_1_chaNDasuttam/</guid>
      <description>३५३. सावत्थिनिदानम्। अथ खो चण्डो गामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो चण्डो गामणि भगवन्तं एतदवोच – ‘‘को नु खो, भन्ते, हेतु, को पच्चयो येन मिधेकच्चो चण्डो चण्डोत्वेव [येन मिधेकच्चो चण्डोतेव (सी॰ पी॰)] सङ्खं गच्छति। को पन, भन्ते, हेतु, को पच्चयो येन मिधेकच्चो सोरतो सोरतोत्वेव [येन मिधेकच्चो सुरतोतेव (सी॰ पी॰)] सङ्खं गच्छती’’ति? ‘‘इध, गामणि, एकच्चस्स रागो अप्पहीनो होति। रागस्स अप्पहीनत्ता परे कोपेन्ति, परेहि कोपियमानो कोपं पातुकरोति। सो चण्डोत्वेव सङ्खं गच्छति। दोसो अप्पहीनो होति। दोसस्स अप्पहीनत्ता परे कोपेन्ति, परेहि कोपियमानो कोपं पातुकरोति। सो चण्डोत्वेव सङ्खं गच्छति। मोहो अप्पहीनो होति। मोहस्स अप्पहीनत्ता परे कोपेन्ति, परेहि कोपियमानो कोपं पातुकरोति। सो चण्डोत्वेव सङ्खं गच्छति। अयं खो, गामणि, हेतु, अयं पच्चयो येन मिधेकच्चो चण्डो चण्डोत्वेव सङ्खं गच्छति’’।</description>
    </item>
    
    <item>
      <title>०२ २ तालपुटसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/02_2_tAlapuTasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/02_2_tAlapuTasuttam/</guid>
      <description>३५४. एकं समयं भगवा राजगहे विहरति वेळुवने कलन्दकनिवापे। अथ खो तालपुटो [तालपुत्तो (सी॰ स्या॰ कं॰)] नटगामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो तालपुटो नटगामणि भगवन्तं एतदवोच – ‘‘सुतं मेतं, भन्ते, पुब्बकानं आचरियपाचरियानं नटानं भासमानानं – ‘यो सो नटो रङ्गमज्झे समज्जमज्झे सच्चालिकेन जनं हासेति रमेति, सो कायस्स भेदा परं मरणा पहासानं देवानं सहब्यतं उपपज्जती’ति। इध भगवा किमाहा’’ति? ‘‘अलं, गामणि, तिट्ठतेतम्। मा मं एतं पुच्छी’’ति। दुतियम्पि खो तालपुटो नटगामणि भगवन्तं एतदवोच – ‘‘सुतं मेतं, भन्ते, पुब्बकानं आचरियपाचरियानं नटानं भासमानानं – ‘यो सो नटो रङ्गमज्झे समज्जमज्झे सच्चालिकेन जनं हासेति रमेति, सो कायस्स भेदा परं मरणा पहासानं देवानं सहब्यतं उपपज्जती’ति। इध भगवा किमाहा’’ति?</description>
    </item>
    
    <item>
      <title>०३ ३ योधाजीवसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/03_3_yodhAjIvasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/03_3_yodhAjIvasuttam/</guid>
      <description>३५५. अथ खो योधाजीवो गामणि येन भगवा तेनुपसङ्कमि; उपसङ्कमित्वा…पे॰… एकमन्तं निसिन्नो खो योधाजीवो गामणि भगवन्तं एतदवोच – ‘‘सुतं मेतं, भन्ते, पुब्बकानं आचरियपाचरियानं योधाजीवानं भासमानानं – ‘यो सो योधाजीवो सङ्गामे उस्सहति वायमति, तमेनं उस्सहन्तं वायमन्तं परे हनन्ति परियापादेन्ति, सो कायस्स भेदा परं मरणा परजितानं देवानं सहब्यतं उपपज्जती’ति। इध भगवा किमाहा’’ति? ‘‘अलं , गामणि, तिट्ठतेतं; मा मं एतं पुच्छी’’ति। दुतियम्पि खो…पे॰… ततियम्पि खो योधाजीवो गामणि भगवन्तं एतदवोच – ‘‘सुतं मेतं, भन्ते, पुब्बकानं आचरियपाचरियानं योधाजीवानं भासमानानं – ‘यो सो योधाजीवो सङ्गामे उस्सहति वायमति, तमेनं उस्सहन्तं वायमन्तं परे हनन्ति परियापादेन्ति, सो कायस्स भेदा परं मरणा परजितानं देवानं सहब्यतं उपपज्जती’ति। इध भगवा किमाहा’’ति?</description>
    </item>
    
    <item>
      <title>०४ ४ हत्थारोहसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/04_4_hatthArohasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/04_4_hatthArohasuttam/</guid>
      <description>३५६. अथ खो हत्थारोहो गामणि येन भगवा तेनुपसङ्कमि; उपसङ्कमित्वा…पे॰… अज्जतग्गे पाणुपेतं सरणं गतन्ति। चतुत्थम्।</description>
    </item>
    
    <item>
      <title>०५ ५ अस्सारोहसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/05_5_assArohasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/05_5_assArohasuttam/</guid>
      <description>३५७. अथ खो अस्सारोहो गामणि येन भगवा तेनुपसङ्कमि; उपसङ्कमित्वा एकमन्तं निसीदि। एकमन्तं निसिन्नो खो अस्सारोहो गामणि भगवन्तं एतदवोच – ‘‘सुतं मेतं, भन्ते, पुब्बकानं आचरियपाचरियानं अस्सारोहानं भासमानानं – ‘यो सो अस्सारोहो सङ्गामे उस्सहति वायमति, तमेनं उस्सहन्तं वायमन्तं परे हनन्ति परियापादेन्ति, सो कायस्स भेदा परं मरणा परजितानं देवानं सहब्यतं उपपज्जती’ति। इध भगवा किमाहा’’ति? ‘‘अलं, गामणि, तिट्ठतेतं; मा मं एतं पुच्छी’’ति। दुतियम्पि खो…पे॰… ततियम्पि खो अस्सारोहो गामणि भगवन्तं एतदवोच – ‘‘सुतं मेतं, भन्ते, पुब्बकानं आचरियपाचरियानं अस्सारोहानं भासमानानं – ‘यो सो अस्सारोहो सङ्गामे उस्सहति वायमति, तमेनं उस्सहन्तं वायमन्तं परे हनन्ति परियापादेन्ति, सो कायस्स भेदा परं मरणा परजितानं देवानं सहब्यतं उपपज्जती’ति। इध भगवा किमाहा’’ति?</description>
    </item>
    
    <item>
      <title>०६ ६ असिबन्धकपुत्तसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/06_6_asibandhakaputtasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/06_6_asibandhakaputtasuttam/</guid>
      <description>३५८. एकं समयं भगवा नाळन्दायं विहरति पावारिकम्बवने। अथ खो असिबन्धकपुत्तो गामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो असिबन्धकपुत्तो गामणि भगवन्तं एतदवोच – ‘‘ब्राह्मणा, भन्ते, पच्छा भूमका कामण्डलुका सेवालमालिका उदकोरोहका अग्गिपरिचारका। ते मतं कालङ्कतं उय्यापेन्ति नाम सञ्ञापेन्ति नाम सग्गं नाम ओक्कामेन्ति। भगवा पन, भन्ते, अरहं सम्मासम्बुद्धो पहोति तथा कातुं यथा सब्बो लोको कायस्स भेदा परं मरणा सुगतिं सग्गं लोकं उपपज्जेय्या’’ति? ‘‘तेन हि, गामणि, तञ्ञेवेत्थ पटिपुच्छिस्सामि। यथा ते खमेय्य तथा नं ब्याकरेय्यासी’’ति।</description>
    </item>
    
    <item>
      <title>०७ ७ खेत्तूपमसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/07_7_khettUpamasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/07_7_khettUpamasuttam/</guid>
      <description>३५९. एकं समयं भगवा नाळन्दायं विहरति पावारिकम्बवने। अथ खो असिबन्धकपुत्तो गामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो असिबन्धकपुत्तो गामणि भगवन्तं एतदवोच – ‘‘ननु, भन्ते, भगवा सब्बपाणभूतहितानुकम्पी विहरती’’ति? ‘‘एवं, गामणि, तथागतो सब्बपाणभूतहितानुकम्पी विहरती’’ति। ‘‘अथ किञ्चरहि, भन्ते, भगवा एकच्चानं सक्कच्चं धम्मं देसेति, एकच्चानं नो तथा सक्कच्चं धम्मं देसेती’’ति? ‘‘तेन हि, गामणि, तञ्ञेवेत्थ पटिपुच्छिस्सामि। यथा ते खमेय्य तथा नं ब्याकरेय्यासि। तं किं मञ्ञसि, गामणि, इधस्सु [इध (सी॰ स्या॰ कं॰ पी॰)] कस्सकस्स गहपतिनो तीणि खेत्तानि – एकं खेत्तं अग्गं, एकं खेत्तं मज्झिमं, एकं खेत्तं हीनं जङ्गलं ऊसरं पापभूमि। तं किं मञ्ञसि, गामणि, असु कस्सको गहपति बीजानि पतिट्ठापेतुकामो कत्थ पठमं पतिट्ठापेय्य, यं वा अदुं खेत्तं अग्गं , यं वा अदुं खेत्तं मज्झिमं, यं वा अदुं खेत्तं हीनं जङ्गलं ऊसरं पापभूमी’’ति?</description>
    </item>
    
    <item>
      <title>०८ ८ सङ्खधमसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/08_8_sankhadhamasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/08_8_sankhadhamasuttam/</guid>
      <description>३६०. एकं समयं भगवा नाळन्दायं विहरति पावारिकम्बवने। अथ खो असिबन्धकपुत्तो गामणि निगण्ठसावको येन भगवा तेनुपसङ्कमि; उपसङ्कमित्वा एकमन्तं निसीदि। एकमन्तं निसिन्नं खो असिबन्धकपुत्तं गामणिं भगवा एतदवोच – ‘‘कथं नु खो, गामणि, निगण्ठो नाटपुत्तो सावकानं धम्मं देसेती’’ति? ‘‘एवं खो, भन्ते, निगण्ठो नाटपुत्तो सावकानं धम्मं देसेति – ‘यो कोचि पाणं अतिपातेति, सब्बो सो आपायिको नेरयिको, यो कोचि अदिन्नं आदियति, सब्बो सो आपायिको नेरयिको , यो कोचि कामेसु मिच्छा चरति, सब्बो सो आपायिको नेरयिको, यो कोचि मुसा भणति सब्बो, सो आपायिको नेरयिको। यंबहुलं यंबहुलं विहरति, तेन तेन नीयती’ति। एवं खो, भन्ते, निगण्ठो नाटपुत्तो सावकानं धम्मं देसेती’’ति। ‘‘‘यंबहुलं यंबहुलञ्च, गामणि, विहरति, तेन तेन नीयति’, एवं सन्ते न कोचि आपायिको नेरयिको भविस्सति, यथा निगण्ठस्स नाटपुत्तस्स वचनं’’।</description>
    </item>
    
    <item>
      <title>०९ ९ कुलसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/09_9_kulasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/09_9_kulasuttam/</guid>
      <description>३६१. एकं समयं भगवा कोसलेसु चारिकं चरमानो महता भिक्खुसङ्घेन सद्धिं येन नाळन्दा तदवसरि । तत्र सुदं भगवा नाळन्दायं विहरति पावारिकम्बवने।
तेन खो पन समयेन नाळन्दा दुब्भिक्खा होति द्वीहितिका सेतट्ठिका सलाकावुत्ता। तेन खो पन समयेन निगण्ठो नाटपुत्तो नाळन्दायं पटिवसति महतिया निगण्ठपरिसाय सद्धिम्। अथ खो असिबन्धकपुत्तो गामणि निगण्ठसावको येन निगण्ठो नाटपुत्तो तेनुपसङ्कमि; उपसङ्कमित्वा निगण्ठं नाटपुत्तं अभिवादेत्वा एकमन्तं निसीदि। एकमन्तं निसिन्नं खो असिबन्धकपुत्तं गामणिं निगण्ठो नाटपुत्तो एतदवोच – ‘‘एहि त्वं, गामणि, समणस्स गोतमस्स वादं आरोपेहि। एवं ते कल्याणो कित्तिसद्दो अब्भुग्गच्छिस्सति – ‘असिबन्धकपुत्तेन गामणिना समणस्स गोतमस्स एवंमहिद्धिकस्स एवंमहानुभावस्स वादो आरोपितो’’’ति।</description>
    </item>
    
    <item>
      <title>१० १० मणिचूळकसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/10_10_maNichULakasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/10_10_maNichULakasuttam/</guid>
      <description>३६२. एकं समयं भगवा राजगहे विहरति वेळुवने कलन्दकनिवापे। तेन खो पन समयेन राजन्तेपुरे राजपरिसाय सन्निसिन्नानं सन्निपतितानं अयमन्तराकथा उदपादि – ‘‘कप्पति समणानं सक्यपुत्तियानं जातरूपरजतं, सादियन्ति समणा सक्यपुत्तिया जातरूपरजतं, पटिग्गण्हन्ति समणा सक्यपुत्तिया जातरूपरजत’’न्ति!
तेन खो पन समयेन मणिचूळको गामणि तस्सं परिसायं निसिन्नो होति। अथ खो मणिचूळको गामणि तं परिसं एतदवोच – ‘‘मा अय्यो [अय्या (सी॰ पी॰)] एवं अवचुत्थ। न कप्पति समणानं सक्यपुत्तियानं जातरूपरजतं, न सादियन्ति समणा सक्यपुत्तिया जातरूपरजतं, नप्पटिग्गण्हन्ति समणा सक्यपुत्तिया जातरूपरजतं, निक्खित्तमणिसुवण्णा समणा सक्यपुत्तिया अपेतजातरूपरजता’’ति। असक्खि खो मणिचूळको गामणि तं परिसं सञ्ञापेतुम्। अथ खो मणिचूळको गामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो मणिचूळको गामणि भगवन्तं एतदवोच – ‘‘इध, भन्ते, राजन्तेपुरे राजपरिसाय सन्निसिन्नानं सन्निपतितानं अयमन्तराकथा उदपादि – ‘कप्पति समणानं सक्यपुत्तियानं जातरूपरजतं, सादियन्ति समणा सक्यपुत्तिया जातरूपरजतं, पटिग्गण्हन्ति समणा सक्यपुत्तिया जातरूपरजत’न्ति। एवं वुत्ते, अहं, भन्ते, तं परिसं एतदवोचं – ‘मा अय्यो एवं अवचुत्थ। न कप्पति समणानं सक्यपुत्तियानं जातरूपरजतं, न सादियन्ति समणा सक्यपुत्तिया जातरूपरजतं, नप्पटिग्गण्हन्ति समणा सक्यपुत्तिया जातरूपरजतं, निक्खित्तमणिसुवण्णा समणा सक्यपुत्तिया अपेतजातरूपरजता’ति। असक्खिं ख्वाहं, भन्ते, तं परिसं सञ्ञापेतुम्। कच्चाहं, भन्ते, एवं ब्याकरमानो वुत्तवादी चेव भगवतो होमि, न च भगवन्तं अभूतेन अब्भाचिक्खामि, धम्मस्स चानुधम्मं ब्याकरोमि, न च कोचि सहधम्मिको वादानुवादो गारय्हं ठानं आगच्छती’’ति?</description>
    </item>
    
    <item>
      <title>११ ११ भद्रकसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/11_11_bhadrakasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/11_11_bhadrakasuttam/</guid>
      <description>३६३. एकं समयं भगवा मल्लेसु विहरति उरुवेलकप्पं नाम मल्लानं निगमो। अथ खो भद्रको गामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो भद्रको गामणि भगवन्तं एतदवोच – ‘‘साधु मे, भन्ते, भगवा दुक्खस्स समुदयञ्च अत्थङ्गमञ्च देसेतू’’ति। ‘‘अहञ्चे [अहञ्च (स्या॰ कं॰ क॰)] ते, गामणि, अतीतमद्धानं आरब्भ दुक्खस्स समुदयञ्च अत्थङ्गमञ्च देसेय्यं – ‘एवं अहोसि अतीतमद्धान’न्ति, तत्र ते सिया कङ्खा, सिया विमति। अहं चे [अहञ्च (स्या॰ कं॰ क॰)] ते, गामणि, अनागतमद्धानं आरब्भ दुक्खस्स समुदयञ्च अत्थङ्गमञ्च देसेय्यं – ‘एवं भविस्सति अनागतमद्धान’न्ति, तत्रापि ते सिया कङ्खा, सिया विमति। अपि चाहं, गामणि, इधेव निसिन्नो एत्थेव ते निसिन्नस्स दुक्खस्स समुदयञ्च अत्थङ्गमञ्च देसेस्सामि। तं सुणाहि , साधुकं मनसि करोहि; भासिस्सामी’’ति। ‘‘एवं, भन्ते’’ति खो भद्रको गामणि भगवतो पच्चस्सोसि। भगवा एतदवोच –</description>
    </item>
    
    <item>
      <title>१२ १२ रासियसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/12_12_rAsiyasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/12_12_rAsiyasuttam/</guid>
      <description>३६४. अथ खो रासियो गामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो रासियो गामणि भगवन्तं एतदवोच – ‘‘सुतं मेतं, भन्ते, ‘समणो गोतमो सब्बं तपं गरहति, सब्बं तपस्सिं लूखजीविं एकंसेन उपवदति उपक्कोसती’ति [उपक्कोसति उपवदतीति (दी॰ नि॰ १.३८१)]। ये ते, भन्ते, एवमाहंसु – ‘समणो गोतमो सब्बं तपं गरहति, सब्बं तपस्सिं लूखजीविं एकंसेन उपवदति उपक्कोसती’ति, कच्चि ते, भन्ते, भगवतो वुत्तवादिनो, न च भगवन्तं अभूतेन अब्भाचिक्खन्ति, धम्मस्स चानुधम्मं ब्याकरोन्ति, न च कोचि सहधम्मिको वादानुवादो गारय्हं ठानं आगच्छती’’ति?</description>
    </item>
    
    <item>
      <title>१३ १३ पाटलियसुत्तम्</title>
      <link>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/13_13_pATaliyasuttam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/02_suttapiTaka/03_saMyutta-nikAyo/04_saLAyatanavaggo/08_gAmaNisaMyuttam/13_13_pATaliyasuttam/</guid>
      <description>३६५. एकं समयं भगवा कोलियेसु विहरति उत्तरं नाम [उत्तरकं नाम (सी॰)] कोलियानं निगमो। अथ खो पाटलियो गामणि येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो पाटलियो गामणि भगवन्तं एतदवोच – ‘‘सुतं मेतं, भन्ते – ‘समणो गोतमो मायं जानाती’ति। ये ते, भन्ते, एवमाहंसु – ‘समणो गोतमो मायं जानाती’ति, कच्चि ते, भन्ते, भगवतो वुत्तवादिनो, न च भगवन्तं अभूतेन अब्भाचिक्खन्ति, धम्मस्स चानुधम्मं ब्याकरोन्ति, न च कोचि सहधम्मिको वादानुवादो गारय्हं ठानं आगच्छति?</description>
    </item>
    
  </channel>
</rss>