<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ धम्मसङ्गणीपाळि on त्रिपिटके विश्वासटिप्पणयो</title>
    <link>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/</link>
    <description>Recent content in &#43;०१ धम्मसङ्गणीपाळि on त्रिपिटके विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/index.xml" rel="self" type="application/rss+xml" />
    
    
    <item>
      <title>० मातिका</title>
      <link>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/0_mAtikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/0_mAtikA/</guid>
      <description>॥ नमो तस्स भगवतो अरहतो सम्मासम्बुद्धस्स॥
अभिधम्मपिटके
धम्मसङ्गणीपाळि
मातिका
१. तिकमातिका १. (क) कुसला धम्मा।
(ख) अकुसला धम्मा।
(ग) अब्याकता धम्मा।
२. (क) सुखाय वेदनाय सम्पयुत्ता धम्मा।
(ख) दुक्खाय वेदनाय सम्पयुत्ता धम्मा।
(ग) अदुक्खमसुखाय वेदनाय सम्पयुत्ता धम्मा।
३. (क) विपाका धम्मा।
(ख) विपाकधम्मधम्मा।
(ग) नेवविपाकनविपाकधम्मधम्मा।
४. (क) उपादिण्णुपादानिया [उपादिन्नुपादानिया (स्या॰)] धम्मा।
(ख) अनुपादिण्णुपादानिया धम्मा।
(ग) अनुपादिण्णअनुपादानिया [अनुपादिन्नानुपादानिया (स्या॰)] धम्मा।
५. (क) संकिलिट्ठसंकिलेसिका धम्मा।
(ख) असंकिलिट्ठसंकिलेसिका धम्मा।
(ग) असंकिलिट्ठअसंकिलेसिका [असंकिलिट्ठासंकिलेसिका (स्या॰)] धम्मा।</description>
    </item>
    
    <item>
      <title>०१. चित्तुप्पादकण्डम्</title>
      <link>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/01_chittuppAdakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/01_chittuppAdakaNDam/</guid>
      <description>१. चित्तुप्पादकण्डम्
कामावचरकुसलम्
पदभाजनी १. कतमे धम्मा कुसला? यस्मिं समये कामावचरं कुसलं चित्तं उप्पन्नं होति सोमनस्ससहगतं ञाणसम्पयुत्तं रूपारम्मणं वा सद्दारम्मणं वा गन्धारम्मणं वा रसारम्मणं वा फोट्ठब्बारम्मणं वा धम्मारम्मणं वा यं यं वा पनारब्भ, तस्मिं समये फस्सो होति, वेदना होति, सञ्ञा होति, चेतना होति, चित्तं होति, वितक्को होति, विचारो होति, पीति होति, सुखं होति, चित्तस्सेकग्गता होति, सद्धिन्द्रियं होति, वीरियिन्द्रियं [विरियिन्द्रियं (सी॰ स्या॰)] होति, सतिन्द्रियं होति, समाधिन्द्रियं होति, पञ्ञिन्द्रियं होति, मनिन्द्रियं होति, सोमनस्सिन्द्रियं होति, जीवितिन्द्रियं होति, सम्मादिट्ठि होति, सम्मासङ्कप्पो होति, सम्मावायामो होति, सम्मासति होति, सम्मासमाधि होति, सद्धाबलं होति, वीरियबलं [विरियबलं (सी॰ स्या॰)] होति, सतिबलं होति, समाधिबलं होति, पञ्ञाबलं होति, हिरिबलं होति, ओत्तप्पबलं होति, अलोभो होति, अदोसो होति, अमोहो होति, अनभिज्झा होति, अब्यापादो होति, सम्मादिट्ठि होति, हिरी होति, ओत्तप्पं होति, कायपस्सद्धि [कायप्पस्सद्धि (स्या॰)] होति, चित्तपस्सद्धि [चित्तप्पस्सद्धि (स्या॰)] होति, कायलहुता होति, चित्तलहुता होति, कायमुदुता होति, चित्तमुदुता होति, कायकम्मञ्ञता होति, चित्तकम्मञ्ञता होति, कायपागुञ्ञता होति, चित्तपागुञ्ञता होति, कायुजुकता [कायुज्जुकता (सी॰ क॰)] होति, चित्तुजुकता [चित्तुज्जुकता (सी॰ क॰)] होति, सति होति, सम्पजञ्ञं होति, समथो होति, विपस्सना होति, पग्गाहो होति, अविक्खेपो होति; ये वा पन तस्मिं समये अञ्ञेपि अत्थि पटिच्चसमुप्पन्ना अरूपिनो धम्मा – इमे धम्मा कुसला।</description>
    </item>
    
    <item>
      <title>०२. रूपकण्डम्</title>
      <link>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/02_rUpakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/02_rUpakaNDam/</guid>
      <description>२. रूपकण्डम्
उद्देसो ५८३. कतमे धम्मा अब्याकता? कुसलाकुसलानं धम्मानं विपाका कामावचरा रूपावचरा अरूपावचरा अपरियापन्ना वेदनाक्खन्धो सञ्ञाक्खन्धो सङ्खारक्खन्धो विञ्ञाणक्खन्धो, ये च धम्मा किरिया नेव कुसला नाकुसला न च कम्मविपाका, सब्बञ्च रूपं, असङ्खता च धातु – इमे धम्मा अब्याकता।
मातिका
एककम् ५८४. तत्थ कतमं सब्बं रूपं? चत्तारो च महाभूता, चतुन्नञ्च महाभूतानं उपादाय रूपं – इदं वुच्चति सब्बं रूपम्। सब्बं रूपं न हेतु, अहेतुकं, हेतुविप्पयुत्तं, सप्पच्चयं , सङ्खतं, रूपं [रूपियं (सी॰)], लोकियं, सासवं, संयोजनियं, गन्थनियं, ओघनियं, योगनियं, नीवरणियं, परामट्ठं, उपादानियं, संकिलेसिकं, अब्याकतं, अनारम्मणं, अचेतसिकं, चित्तविप्पयुत्तं, नेवविपाकनविपाकधम्मधम्मं, असंकिलिट्ठसंकिलेसिकं, न सवितक्कसविचारं, न अवितक्कविचारमत्तं, अवितक्कअविचारं, न पीतिसहगतं, न सुखसहगतं, न उपेक्खासहगतं, नेव दस्सनेन न भावनाय पहातब्बं, नेव दस्सनेन न भावनाय पहातब्बहेतुकं, नेव आचयगामि न अपचयगामि, नेवसेक्खनासेक्खं, परित्तं, कामावचरं, न रूपावचरं, न अरूपावचरं, परियापन्नं, नो अपरियापन्नं, अनियतं, अनिय्यानिकं, उप्पन्नं, छहि विञ्ञाणेहि विञ्ञेय्यं, अनिच्चं, जराभिभूतम्।</description>
    </item>
    
    <item>
      <title>०३. निक्खेपकण्डम्</title>
      <link>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/03_nikkhepakaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/03_nikkhepakaNDam/</guid>
      <description>३. निक्खेपकण्डम्
तिकनिक्खेपम्
९८५. कतमे धम्मा कुसला? तीणि कुसलमूलानि – अलोभो, अदोसो, अमोहो; तंसम्पयुत्तो वेदनाक्खन्धो, सञ्ञाक्खन्धो, सङ्खारक्खन्धो, विञ्ञाणक्खन्धो; तंसमुट्ठानं कायकम्मं, वचीकम्मं, मनोकम्मं – इमे धम्मा कुसला।
९८६. कतमे धम्मा अकुसला? तीणि अकुसलमूलानि – लोभो, दोसो, मोहो; तदेकट्ठा च किलेसा; तंसम्पयुत्तो वेदनाक्खन्धो, सञ्ञाक्खन्धो, सङ्खारक्खन्धो, विञ्ञाणक्खन्धो; तंसमुट्ठानं कायकम्मं, वचीकम्मं, मनोकम्मं – इमे धम्मा अकुसला।
९८७. कतमे धम्मा अब्याकता? कुसलाकुसलानं धम्मानं विपाका कामावचरा, रूपावचरा, अरूपावचरा, अपरियापन्ना; वेदनाक्खन्धो, सञ्ञाक्खन्धो, सङ्खारक्खन्धो, विञ्ञाणक्खन्धो; ये च धम्मा किरिया नेव कुसला नाकुसला न च कम्मविपाका; सब्बञ्च रूपं, असङ्खता च धातु – इमे धम्मा अब्याकता।</description>
    </item>
    
    <item>
      <title>०४. अट्ठकथाकण्डम्</title>
      <link>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/04_aTThakathAkaNDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/tipiTaka/01_mUlam/03_abhidhammapiTaka/01_dhammasangaNIpALi/04_aTThakathAkaNDam/</guid>
      <description>४. अट्ठकथाकण्डम्
तिकअत्थुद्धारो
१३८४. कतमे धम्मा कुसला? चतूसु भूमीसु कुसलं – इमे धम्मा कुसला।
१३८५. कतमे धम्मा अकुसला? द्वादस अकुसलचित्तुप्पादा – इमे धम्मा अकुसला।
१३८६. कतमे धम्मा अब्याकता? चतूसु भूमीसु विपाको, तीसु भूमीसु किरियाब्याकतं, रूपञ्च, निब्बानञ्च – इमे धम्मा अब्याकता।
१३८७. कतमे धम्मा सुखाय वेदनाय सम्पयुत्ता? कामावचरकुसलतो चत्तारो सोमनस्ससहगतचित्तुप्पादा, अकुसलतो चत्तारो कामावचरकुसलस्स विपाकतो च किरियतो च पञ्च, रूपावचरतिकचतुक्कज्झाना कुसलतो च विपाकतो च किरियतो च, लोकुत्तरतिकचतुक्कज्झाना कुसलतो च विपाकतो च, एत्थुप्पन्नं सुखं वेदनं ठपेत्वा – इमे धम्मा सुखाय वेदनाय सम्पयुत्ता।</description>
    </item>
    
  </channel>
</rss>