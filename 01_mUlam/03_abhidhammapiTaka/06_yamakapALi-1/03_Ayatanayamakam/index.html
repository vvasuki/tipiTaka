<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | ०३. आयतनयमकम्</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="०३. आयतनयमकम्" />
<meta property="og:description" content="३. आयतनयमकम्
१. पण्णत्तिवारो
(क) उद्देसो १. द्वादसायतनानि – चक्खायतनं, सोतायतनं घानायतनं, जिव्हायतनं, कायायतनं, रूपायतनं, सद्दायतनं, गन्धायतनं, रसायतनं, फोट्ठब्बायतनं, मनायतनं, धम्मायतनम्।
१. पदसोधनवारो
(क) अनुलोमम् २. (क) चक्खु चक्खायतनं?
(ख) चक्खायतनं चक्खु?
(क) सोतं सोतायतनं?
(ख) सोतायतनं सोतं?
(क) घानं घानायतनं?
(ख) घानायतनं घानं?
(क) जिव्हा जिव्हायतनं?
(ख) जिव्हायतनं जिव्हा?
(क) कायो कायायतनं?
(ख) कायायतनं कायो?
(क) रूपं रूपायतनं?
(ख) रूपायतनं रूपं?
(क) सद्दो सद्दायतनं?
(ख) सद्दायतनं सद्दो?
(क) गन्धो गन्धायतनं?" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/" />

<meta itemprop="name" content="०३. आयतनयमकम्">
<meta itemprop="description" content="३. आयतनयमकम्
१. पण्णत्तिवारो
(क) उद्देसो १. द्वादसायतनानि – चक्खायतनं, सोतायतनं घानायतनं, जिव्हायतनं, कायायतनं, रूपायतनं, सद्दायतनं, गन्धायतनं, रसायतनं, फोट्ठब्बायतनं, मनायतनं, धम्मायतनम्।
१. पदसोधनवारो
(क) अनुलोमम् २. (क) चक्खु चक्खायतनं?
(ख) चक्खायतनं चक्खु?
(क) सोतं सोतायतनं?
(ख) सोतायतनं सोतं?
(क) घानं घानायतनं?
(ख) घानायतनं घानं?
(क) जिव्हा जिव्हायतनं?
(ख) जिव्हायतनं जिव्हा?
(क) कायो कायायतनं?
(ख) कायायतनं कायो?
(क) रूपं रूपायतनं?
(ख) रूपायतनं रूपं?
(क) सद्दो सद्दायतनं?
(ख) सद्दायतनं सद्दो?
(क) गन्धो गन्धायतनं?">

<meta itemprop="wordCount" content="24683">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="०३. आयतनयमकम्"/>
<meta name="twitter:description" content="३. आयतनयमकम्
१. पण्णत्तिवारो
(क) उद्देसो १. द्वादसायतनानि – चक्खायतनं, सोतायतनं घानायतनं, जिव्हायतनं, कायायतनं, रूपायतनं, सद्दायतनं, गन्धायतनं, रसायतनं, फोट्ठब्बायतनं, मनायतनं, धम्मायतनम्।
१. पदसोधनवारो
(क) अनुलोमम् २. (क) चक्खु चक्खायतनं?
(ख) चक्खायतनं चक्खु?
(क) सोतं सोतायतनं?
(ख) सोतायतनं सोतं?
(क) घानं घानायतनं?
(ख) घानायतनं घानं?
(क) जिव्हा जिव्हायतनं?
(ख) जिव्हायतनं जिव्हा?
(क) कायो कायायतनं?
(ख) कायायतनं कायो?
(क) रूपं रूपायतनं?
(ख) रूपायतनं रूपं?
(क) सद्दो सद्दायतनं?
(ख) सद्दायतनं सद्दो?
(क) गन्धो गन्धायतनं?"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/tipiTaka\/01_mUlam\/03_abhidhammapiTaka\/06_yamakapALi-1\/03_Ayatanayamakam\/".replace(basePath, "/");
    pageVars.pageParams = {};
    pageVars.pageSource = "01_mUlam\/03_abhidhammapiTaka\/06_yamakapALi-1\/03_Ayatanayamakam.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <script src="/tipiTaka/webpack_dist/search-bundle.js"></script>

    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    

    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> ०३. आयतनयमकम्</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="०३. आयतनयमकम्">०३. आयतनयमकम्</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/content/01_mUlam/03_abhidhammapiTaka/06_yamakapALi-1/03_Ayatanayamakam.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>३. आयतनयमकम्<br>
१. पण्णत्तिवारो</p>
<h2 id="क-उददस">(क) उद्देसो</h2>
<p>१. द्वादसायतनानि – चक्खायतनं, सोतायतनं घानायतनं, जिव्हायतनं, कायायतनं, रूपायतनं, सद्दायतनं, गन्धायतनं, रसायतनं, फोट्ठब्बायतनं, मनायतनं, धम्मायतनम्।<br>
१. पदसोधनवारो</p>
<h2 id="क-अनलमम">(क) अनुलोमम्</h2>
<p>२. (क) चक्खु चक्खायतनं?<br>
(ख) चक्खायतनं चक्खु?<br>
(क) सोतं सोतायतनं?<br>
(ख) सोतायतनं सोतं?<br>
(क) घानं घानायतनं?<br>
(ख) घानायतनं घानं?<br>
(क) जिव्हा जिव्हायतनं?<br>
(ख) जिव्हायतनं जिव्हा?<br>
(क) कायो कायायतनं?<br>
(ख) कायायतनं कायो?<br>
(क) रूपं रूपायतनं?<br>
(ख) रूपायतनं रूपं?<br>
(क) सद्दो सद्दायतनं?<br>
(ख) सद्दायतनं सद्दो?<br>
(क) गन्धो गन्धायतनं?<br>
(ख) गन्धायतनं गन्धो?<br>
(क) रसो रसायतनं?<br>
(ख) रसायतनं रसो?<br>
(क) फोट्ठब्बो फोट्ठब्बायतनं?<br>
(ख) फोट्ठब्बायतनं फोट्ठब्बो?<br>
(क) मनो मनायतनं?<br>
(ख) मनायतनं मनो?<br>
(क) धम्मो धम्मायतनं?<br>
(ख) धम्मायतनं धम्मो?</p>
<h2 id="ख-पचचनकम">(ख) पच्चनीकम्</h2>
<p>३. (क) न चक्खु न चक्खायतनं?<br>
(ख) न चक्खायतनं न चक्खु?<br>
(क) न सोतं न सोतायतनं?<br>
(ख) न सोतायतनं न सोतं?<br>
(क) न घानं न घानायतनं?<br>
(ख) न घानायतनं न घानं?<br>
(क) न जिव्हा न जिव्हायतनं?<br>
(ख) न जिव्हायतनं न जिव्हा?<br>
(क) न कायो न कायायतनं?<br>
(ख) न कायायतनं न कायो?<br>
(क) न रूपं न रूपायतनं?<br>
(ख) न रूपायतनं न रूपं?<br>
(क) न सद्दो न सद्दायतनं?<br>
(ख) न सद्दायतनं न सद्दो?<br>
(क) न गन्धो न गन्धायतनं?<br>
(ख) न गन्धायतनं न गन्धो?<br>
(क) न रसो न रसायतनं?<br>
(ख) न रसायतनं न रसो?<br>
(क) न फोट्ठब्बो न फोट्ठब्बायतनं?<br>
(ख) न फोट्ठब्बायतनं न फोट्ठब्बो?<br>
(क) न मनो न मनायतनं?<br>
(ख) न मनायतनं न मनो?<br>
(क) न धम्मो न धम्मायतनं?<br>
(ख) न धम्मायतनं न धम्मो?<br>
२. पदसोधनमूलचक्कवारो</p>
<h2 id="क-अनलमम-1">(क) अनुलोमम्</h2>
<p>४. (क) चक्खु चक्खायतनं?<br>
(ख) आयतना सोतायतनं?<br>
(क) चक्खु चक्खायतनं?<br>
(ख) आयतना घानायतनं?<br>
(क) चक्खु चक्खायतनं?<br>
(ख) आयतना जिव्हायतनं?…पे॰…<br>
(क) चक्खु चक्खायतनं?<br>
(ख) आयतना धम्मायतनं?<br>
(क) सोतं सोतायतनं?<br>
(ख) आयतना चक्खायतनं?<br>
(क) सोतं सोतायतनं?<br>
(ख) आयतना घानायतनं?…पे॰…<br>
(क) सोतं सोतायतनं?<br>
(ख) आयतना धम्मायतनं?<br>
(क) घानं घानायतनं?<br>
(ख) आयतना चक्खायतनं?…पे॰…<br>
(क) घानं घानायतनं?<br>
(ख) आयतना धम्मायतनं?…पे॰…<br>
(क) धम्मो धम्मायतनं?<br>
(ख) आयतना चक्खायतनं?<br>
(क) धम्मो धम्मायतनं?<br>
(ख) आयतना सोतायतनं?…पे॰…<br>
(क) धम्मो धम्मायतनं?<br>
(ख) आयतना मनायतनं?<br>
(चक्कं बन्धितब्बं)</p>
<h2 id="ख-पचचनकम-1">(ख) पच्चनीकम्</h2>
<p>५. (क) न चक्खु न चक्खायतनं?<br>
(ख) नायतना न सोतायतनं?<br>
(क) न चक्खु न चक्खायतनं?<br>
(ख) नायतना न घानायतनं?…पे॰…<br>
(क) न चक्खु न चक्खायतनं?<br>
(ख) नायतना न धम्मायतनं?<br>
(क) न सोतं न सोतायतनं?<br>
(ख) नायतना न चक्खायतनं?…पे॰…<br>
(क) न सोतं न सोतायतनं?<br>
(ख) नायतना न धम्मायतनं?<br>
(क) न घानं न घानायतनं?<br>
(ख) नायतना न चक्खायतनं?…पे॰…<br>
(क) न घानं न घानायतनं?<br>
(ख) नायतना न धम्मायतनं?…पे॰…<br>
(क) न धम्मो न धम्मायतनं?<br>
(ख) नायतना न चक्खायतनं?<br>
(क) न धम्मो न धम्मायतनं?<br>
(ख) नायतना न सोतायतनं?…पे॰…<br>
(क) न धम्मो न धम्मायतनं?<br>
(ख) नायतना न मनायतनं?<br>
(चक्कं बन्धितब्बं)<br>
३. सुद्धायतनवारो</p>
<h2 id="क-अनलमम-2">(क) अनुलोमम्</h2>
<p>६. (क) चक्खु आयतनं?<br>
(ख) आयतना चक्खु?<br>
(क) सोतं आयतनं?<br>
(ख) आयतना सोतं?<br>
(क) घानं आयतनं?<br>
(ख) आयतना घानं?<br>
(क) जिव्हा आयतनं?<br>
(ख) आयतना जिव्हा?<br>
(क) कायो आयतनं?<br>
(ख) आयतना कायो?<br>
(क) रूपं आयतनं?<br>
(ख) आयतना रूपं?<br>
(क) सद्दो आयतनं?<br>
(ख) आयतना सद्दो?<br>
(क) गन्धो आयतनं?<br>
(ख) आयतना गन्धो?<br>
(क) रसो आयतनं?<br>
(ख) आयतना रसो?<br>
(क) फोट्ठब्बो आयतनं?<br>
(ख) आयतना फोट्ठब्बो?<br>
(क) मनो आयतनं?<br>
(ख) आयतना मनो?<br>
(क) धम्मो आयतनं?<br>
(ख) आयतना धम्मो?</p>
<h2 id="ख-पचचनकम-2">(ख) पच्चनीकम्</h2>
<p>७. (क) न चक्खु नायतनं?<br>
(ख) नायतना न चक्खु?<br>
(क) न सोतं नायतनं?<br>
(ख) नायतना न सोतं?<br>
(क) न घानं नायतनं?<br>
(ख) नायतना न घानं?<br>
(क) न जिव्हा नायतनं?<br>
(ख) नायतना न जिव्हा?<br>
(क) न कायो नायतनं?<br>
(ख) नायतना न कायो?<br>
(क) न रूपं नायतनं?<br>
(ख) नायतना न रूपं?<br>
(क) न सद्दो नायतनं?<br>
(ख) नायतना न सद्दो?<br>
(क) न गन्धो नायतनं?<br>
(ख) नायतना न गन्धो?<br>
(क) न रसो नायतनं?<br>
(ख) नायतना न रसो?<br>
(क) न फोट्ठब्बो नायतनं?<br>
(ख) नायतना न फोट्ठब्बो?<br>
(क) न मनो नायतनं?<br>
(ख) नायतना न मनो?<br>
(क) न धम्मो नायतनं?<br>
(ख) नायतना न धम्मो?<br>
४. सुद्धायतनमूलचक्कवारो</p>
<h2 id="क-अनलमम-3">(क) अनुलोमम्</h2>
<p>८. (क) चक्खु आयतनं?<br>
(ख) आयतना सोतं?…पे॰…<br>
(क) चक्खु आयतनं?<br>
(ख) आयतना धम्मो?<br>
(क) सोतं आयतनं?<br>
(ख) आयतना चक्खु?…पे॰…<br>
(क) सोतं आयतनं?<br>
(ख) आयतना धम्मो?<br>
(क) घानं आयतनं?<br>
(ख) आयतना चक्खु?…पे॰…<br>
(क) घानं आयतनं?<br>
(ख) आयतना धम्मो?…पे॰…<br>
(क) धम्मो आयतनं?<br>
(ख) आयतना चक्खु?<br>
(क) धम्मो आयतनं?<br>
(ख) आयतना सोतं?…पे॰…<br>
(क) धम्मो आयतनं?<br>
(ख) आयतना मनो?<br>
(चक्कं बन्धितब्बं)</p>
<h2 id="ख-पचचनकम-3">(ख) पच्चनीकम्</h2>
<p>९. (क) न चक्खु नायतनं?<br>
(ख) नायतना न सोतं?<br>
(क) न चक्खु नायतनं?<br>
(ख) नायतना न घानं?…पे॰…<br>
(क) न चक्खु नायतनं?<br>
(ख) नायतना न धम्मो?<br>
(क) न सोतं नायतनं?<br>
(ख) नायतना न चक्खु?…पे॰…<br>
(क) न सोतं नायतनं?<br>
(ख) नायतना न धम्मो?<br>
(क) न घानं नायतनं?<br>
(ख) नायतना न चक्खु?…पे॰…<br>
(क) न घानं नायतनं?<br>
(ख) नायतना न धम्मो?…पे॰…<br>
(क) न धम्मो नायतनं?<br>
(ख) नायतना न चक्खु?<br>
(क) न धम्मो नायतनं?<br>
(ख) नायतना न सोतं?…पे॰…<br>
(क) न धम्मो नायतनं?<br>
(ख) नायतना न मनो?<br>
(चक्कं बन्धितब्बं)<br>
पण्णत्तिउद्देसवारो।</p>
<h2 id="ख-नददस">(ख) निद्देसो</h2>
<p>१. पण्णत्तिवारनिद्देस<br>
१. पदसोधनवारो</p>
<h2 id="क-अनलमम-4">(क) अनुलोमम्</h2>
<p>१०. (क) चक्खु चक्खायतनन्ति?<br>
दिब्बचक्खु पञ्ञाचक्खु चक्खु, न चक्खायतनम्। चक्खायतनं चक्खु चेव चक्खायतनञ्च।<br>
(ख) चक्खायतनं चक्खूति? आमन्ता।<br>
(क) सोतं सोतायतनन्ति?<br>
दिब्बसोतं तण्हासोतं सोतं, न सोतायतनम्। सोतायतनं सोतञ्चेव सोतायतनञ्च।<br>
(ख) सोतायतनं सोतन्ति? आमन्ता।<br>
(क) घानं घानायतनन्ति? आमन्ता।<br>
(ख) घानायतनं घानन्ति? आमन्ता।<br>
(क) जिव्हा जिव्हायतनन्ति? आमन्ता।<br>
(ख) जिव्हायतनं जिव्हाति? आमन्ता।<br>
(क) कायो कायायतनन्ति?<br>
कायायतनं ठपेत्वा अवसेसो कायो, न कायायतनम्। कायायतनं कायो चेव कायायतनञ्च।<br>
(ख) कायायतनं कायोति? आमन्ता।<br>
(क) रूपं रूपायतनन्ति?<br>
रूपायतनं ठपेत्वा अवसेसं रूपं, न रूपायतनम्। रूपायतनं रूपञ्चेव रूपायतनञ्च।<br>
(ख) रूपायतनं रूपन्ति? आमन्ता।<br>
(क) सद्दो सद्दायतनन्ति? आमन्ता।<br>
(ख) सद्दायतनं सद्दोति? आमन्ता।<br>
(क) गन्धो गन्धायतनन्ति?<br>
सीलगन्धो समाधिगन्धो पञ्ञागन्धो गन्धो, न गन्धायतनम्। गन्धायतनं गन्धो चेव गन्धायतनञ्च।<br>
(ख) गन्धायतनं गन्धोति? आमन्ता।<br>
(क) रसो रसायतनन्ति?<br>
अत्थरसो धम्मरसो विमुत्तिरसो रसो, न रसायतनम्। रसायतनं रसो चेव रसायतनञ्च।<br>
(ख) रसायतनं रसोति? आमन्ता।<br>
(क) फोट्ठब्बो फोट्ठब्बायतनन्ति? आमन्ता।<br>
(ख) फोट्ठब्बायतनं फोट्ठब्बोति? आमन्ता।<br>
(क) मनो मनायतनन्ति? आमन्ता।<br>
(ख) मनायतनं मनोति? आमन्ता।<br>
(क) धम्मो धम्मायतनन्ति?<br>
धम्मायतनं ठपेत्वा अवसेसो धम्मो, न धम्मायतनम्। धम्मायतनं धम्मो चेव धम्मायतनञ्च।<br>
(ख) धम्मायतनं धम्मोति? आमन्ता।</p>
<h2 id="ख-पचचनकम-4">(ख) पच्चनीकम्</h2>
<p>११. (क) न चक्खु न चक्खायतनन्ति? आमन्ता।<br>
(ख) न चक्खायतनं न चक्खूति?<br>
दिब्बचक्खु पञ्ञाचक्खु न चक्खायतनं, चक्खु। चक्खुञ्च चक्खायतनञ्च ठपेत्वा अवसेसं [अवसेसा (स्या॰ पी॰)] न चेव चक्खु न च चक्खायतनम्।<br>
(क) न सोतं न सोतायतनन्ति? आमन्ता।<br>
(ख) न सोतायतनं न सोतन्ति?<br>
दिब्बसोतं तण्हासोतं न सोतायतनं, सोतम्। सोतञ्च सोतायतनञ्च ठपेत्वा अवसेसं न चेव सोतं न च सोतायतनम्।<br>
(क) न घानं न घानायतनन्ति? आमन्ता।<br>
(ख) न घानायतनं न घानन्ति? आमन्ता।<br>
(क) न जिव्हा न जिव्हायतनन्ति? आमन्ता।<br>
(ख) न जिव्हायतनं न जिव्हाति? आमन्ता ।<br>
(क) न कायो न कायायतनन्ति? आमन्ता।<br>
(ख) न कायायतनं न कायोति?<br>
कायायतनं ठपेत्वा अवसेसो न कायायतनं, कायो। कायञ्च कायायतनञ्च ठपेत्वा अवसेसं [अवसेसो (स्या॰)] न चेव कायो न च कायायतनम्।<br>
(क) न रूपं न रूपायतनन्ति? आमन्ता।<br>
(ख) न रूपायतनं न रूपन्ति?<br>
रूपायतनं ठपेत्वा अवसेसं न रूपायतनं, रूपम्। रूपञ्च रूपायतनञ्च ठपेत्वा अवसेसं न चेव रूपं न च रूपायतनम्।<br>
(क) न सद्दो न सद्दायतनन्ति? आमन्ता।<br>
(ख) न सद्दायतनं न सद्दोति? आमन्ता।<br>
(क) न गन्धो न गन्धायतनन्ति? आमन्ता।<br>
(ख) न गन्धायतनं न गन्धोति?<br>
सीलगन्धो समाधिगन्धो पञ्ञागन्धो न गन्धायतनं, गन्धो। गन्धञ्च गन्धायतनञ्च ठपेत्वा अवसेसं [अवसेसा (स्या॰)] न चेव गन्धो न च गन्धायतनम्।<br>
(क) न रसो न रसायतनन्ति? आमन्ता।<br>
(ख) न रसायतनं न रसोति?<br>
अत्थरसो धम्मरसो विमुत्तिरसो न रसायतनं, रसो। रसञ्च रसायतनञ्च ठपेत्वा अवसेसं न चेव रसो न च रसायतनम्।<br>
(क) न फोट्ठब्बो न फोट्ठब्बायतनन्ति? आमन्ता।<br>
(ख) न फोट्ठब्बायतनं न फोट्ठब्बोति? आमन्ता।<br>
(क) न मनो न मनायतनन्ति? आमन्ता।<br>
(ख) न मनायतनं न मनोति? आमन्ता।<br>
(क) न धम्मो न धम्मायतनन्ति? आमन्ता।<br>
(ख) न धम्मायतनं न धम्मोति?<br>
धम्मायतनं ठपेत्वा अवसेसो न धम्मायतनं, धम्मो। धम्मञ्च धम्मायतनञ्च ठपेत्वा अवसेसं न चेव धम्मो न च धम्मायतनम्।<br>
२. पदसोधनमूलचक्कवारो</p>
<h2 id="क-अनलमम-5">(क) अनुलोमम्</h2>
<p>१२. (क) चक्खु चक्खायतनन्ति?<br>
दिब्बचक्खु पञ्ञाचक्खु चक्खु, न चक्खायतनम्। चक्खायतनं चक्खु चेव चक्खायतनञ्च…पे॰…।<br>
(ख) आयतना सोतायतनन्ति?<br>
सोतायतनं आयतनञ्चेव सोतायतनञ्च। अवसेसा आयतना न सोतायतनम्।<br>
चक्खु चक्खायतनन्ति?<br>
दिब्बचक्खु पञ्ञाचक्खु चक्खु, न चक्खायतनम्। चक्खायतनं चक्खु चेव चक्खायतनञ्च…पे॰…।<br>
आयतना घानायतनन्ति…पे॰… आयतना धम्मायतनन्ति?<br>
धम्मायतनं आयतनञ्चेव धम्मायतनञ्च। अवसेसा आयतना न धम्मायतनम्।<br>
सोतं सोतायतनन्ति?…पे॰… अवसेसा आयतना न धम्मायतनं…पे॰…।<br>
धम्मो धम्मायतनन्ति?<br>
धम्मायतनं ठपेत्वा अवसेसो धम्मो, न धम्मायतनम्। धम्मायतनं धम्मो चेव धम्मायतनञ्च…पे॰…।<br>
आयतना चक्खायतनन्ति?<br>
चक्खायतनं आयतनञ्चेव चक्खायतनञ्च। अवसेसा आयतना न चक्खायतनम्।<br>
धम्मो धम्मायतनन्ति?<br>
धम्मायतनं ठपेत्वा अवसेसो धम्मो, न धम्मायतनम्। धम्मायतनं धम्मो चेव धम्मायतनञ्च।<br>
आयतना सोतायतनन्ति…पे॰… आयतना मनायतनन्ति?<br>
मनायतनं आयतनञ्चेव मनायतनञ्च। अवसेसा आयतना न मनायतनम्।<br>
(एकेकपदमूलकं चक्कं बन्धितब्बं असम्मोहन्तेन)।</p>
<h2 id="ख-पचचनकम-5">(ख) पच्चनीकम्</h2>
<p>१३. (क) न चक्खु न चक्खायतनन्ति? आमन्ता।<br>
(ख) नायतना न सोतायनन्ति? आमन्ता।<br>
(क) न चक्खु न चक्खायतनन्ति? आमन्ता।<br>
(ख) नायतना न घानायतनन्ति? आमन्ता।…पे॰…।<br>
नायतना न धम्मायतनन्ति? आमन्ता।<br>
न सोतं न सोतायतनन्ति? आमन्ता।<br>
नायतना न चक्खायतनं…पे॰… नायतना न धम्मायतनन्ति? आमन्ता।<br>
न घानं न घानायतनं…पे॰… नायतना न धम्मायतनन्ति?<br>
आमन्ता।…पे॰…।<br>
(क) न धम्मो न धम्मायतनन्ति? आमन्ता।<br>
(ख) नायतना न चक्खायतनन्ति? आमन्ता।<br>
न धम्मो न धम्मायतनन्ति? आमन्ता।<br>
नायतना न सोतायतनं…पे॰… नायतना न मनायतनन्ति? आमन्ता।<br>
(चक्कं बन्धन्तेन सब्बत्थ आमन्ताति कातब्बं)।<br>
३. सुद्धायतनवारो</p>
<h2 id="क-अनलमम-6">(क) अनुलोमम्</h2>
<p>१४. (क) चक्खु आयतनन्ति? आमन्ता।<br>
(ख) आयतना चक्खायतनन्ति?<br>
चक्खायतनं आयतनञ्चेव चक्खायतनञ्च। अवसेसा आयतना न चक्खायतनम्।<br>
सोतं आयतनन्ति?<br>
आमन्ता।…पे॰… घानं… जिव्हा… कायो… रूपं… सद्दो… गन्धो… रसो… फोट्ठब्बो… मनो… धम्मो आयतनन्ति?<br>
आमन्ता।<br>
आयतना धम्मायतनन्ति?<br>
धम्मायतनं आयतनञ्चेव धम्मायतनञ्च। अवसेसा आयतना न धम्मायतनम्।</p>
<h2 id="ख-पचचनकम-6">(ख) पच्चनीकम्</h2>
<p>१५. (क) न चक्खु नायतनन्ति?<br>
चक्खुं ठपेत्वा अवसेसा आयतना न चक्खु, आयतना। चक्खुञ्च आयतनञ्च ठपेत्वा अवसेसा न चेव चक्खु न च आयतना।<br>
(ख) नायतना न चक्खायतनन्ति? आमन्ता।<br>
न सोतं नायतनन्ति?<br>
सोतं ठपेत्वा…पे॰… घानं ठपेत्वा…पे॰… जिव्हं ठपेत्वा…पे॰… न च आयतना।<br>
नायतना न जिव्हायतनन्ति? आमन्ता।<br>
(क) न कायो नायतनन्ति? आमन्ता।<br>
(ख) नायतना न कायायतनन्ति? आमन्ता।<br>
न रूपं नायतनन्ति?<br>
रूपं ठपेत्वा…पे॰… सद्दं ठपेत्वा…पे॰… गन्धं ठपेत्वा…पे॰… रसं ठपेत्वा…पे॰… फोट्ठब्बं ठपेत्वा…पे॰… न च आयतना। नायतना न फोट्ठब्बायतनन्ति? आमन्ता।<br>
(क) न मनो नायतनन्ति?<br>
मनं ठपेत्वा अवसेसा आयतना न मनो, आयतना। मनञ्च आयतनञ्च ठपेत्वा अवसेसा न चेव मनो न च आयतना।<br>
(ख) नायतना न मनायतनन्ति? आमन्ता।<br>
(क) न धम्मो नायतनन्ति? आमन्ता।<br>
(ख) नायतना न धम्मायतनन्ति? आमन्ता।<br>
४. सुद्धायतनमूलचक्कवारो</p>
<h2 id="क-अनलमम-7">(क) अनुलोमम्</h2>
<p>१६. (क) चक्खु आयतनन्ति? आमन्ता।<br>
(ख) आयतना सोतायतनन्ति?<br>
सोतायतनं आयतनञ्चेव सोतायतनञ्च। अवसेसा आयतना न सोतायतनम्।<br>
चक्खु आयतनन्ति? आमन्ता।<br>
आयतना घानायतनं…पे॰… आयतना धम्मायतनन्ति?<br>
धम्मायतनं आयतनञ्चेव धम्मायतनञ्च। अवसेसा आयतना न धम्मायतनम्।<br>
सोतं आयतनन्ति? आमन्ता।<br>
आयतना चक्खायतनन्ति?…पे॰… न चक्खायतनं…पे॰…। आयतना धम्मायतनन्ति?…पे॰… न धम्मायतनम्।<br>
घानं आयतनन्ति? आमन्ता।<br>
आयतना चक्खायतनन्ति?…पे॰… आयतना धम्मायतनन्ति? …पे॰… न धम्मायतनं…पे॰…।<br>
धम्मो आयतनन्ति? आमन्ता।<br>
आयतना चक्खायतनं…पे॰… आयतना मनायतनन्ति?<br>
मनायतनं आयतनञ्चेव मनायतनञ्च। अवसेसा आयतना न मनायतनम्।<br>
(चक्कं बन्धितब्बं)</p>
<h2 id="ख-पचचनकम-7">(ख) पच्चनीकम्</h2>
<p>१७. (क) न चक्खु नायतनन्ति?<br>
चक्खुं ठपेत्वा अवसेसा आयतना न चक्खु, आयतना। चक्खुञ्च आयतनञ्च ठपेत्वा अवसेसा न चेव चक्खु न च आयतना।<br>
(ख) नायतना न सोतायतनन्ति? आमन्ता।<br>
न चक्खु नायतनन्ति?<br>
चक्खुं ठपेत्वा अवसेसा आयतना न चक्खु, आयतना। चक्खुञ्च आयतनञ्च ठपेत्वा अवसेसा न चेव चक्खु न च आयतना…।<br>
नायतना न घानायतनं…पे॰… नायतना न धम्मायतनन्ति?<br>
आमन्ता।<br>
न सोतं नायतनन्ति?<br>
सोतं ठपेत्वा…पे॰… घानं ठपेत्वा…पे॰… जिव्हं ठपेत्वा…पे॰… न च आयतना। नायतना न धम्मायतनन्ति? आमन्ता।<br>
न कायो नायतनन्ति? आमन्ता।<br>
नायतना न चक्खायतनन्ति? आमन्ता।…पे॰…। नायतना न धम्मायतनन्ति? आमन्ता।…पे॰…।<br>
(क) न धम्मो नायतनन्ति? आमन्ता।<br>
(ख) नायतना न चक्खायतनन्ति? आमन्ता।<br>
(क) न धम्मो नायतनन्ति? आमन्ता।<br>
(ख) नायतना न सोतायतनन्ति? आमन्ता।…पे॰…।<br>
नायतना न मनायतनन्ति? आमन्ता।<br>
(चक्कं बन्धितब्बं)<br>
पण्णत्तिनिद्देसवारो।<br>
२. पवत्तिवारो १. उप्पादवारो<br>
(१) पच्चुप्पन्नवारो</p>
<h2 id="क-अनलमपगगल">(क) अनुलोमपुग्गलो</h2>
<p>१८. (क) यस्स चक्खायतनं उप्पज्जति तस्स सोतायतनं उप्पज्जतीति?<br>
सचक्खुकानं असोतकानं उपपज्जन्तानं तेसं चक्खायतनं उप्पज्जति , नो च तेसं सोतायतनं उप्पज्जति। सचक्खुकानं ससोतकानं उपपज्जन्तानं तेसं चक्खायतनञ्च उप्पज्जति सोतायतनञ्च उप्पज्जति।<br>
(ख) यस्स वा पन सोतायतनं उप्पज्जति तस्स चक्खायतनं उप्पज्जतीति?<br>
ससोतकानं अचक्खुकानं उपपज्जन्तानं तेसं सोतायतनं उप्पज्जति, नो च तेसं चक्खायतनं उप्पज्जति। ससोतकानं सचक्खुकानं उपपज्जन्तानं तेसं सोतायतनञ्च उप्पज्जति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स घानायतनं उप्पज्जतीति?<br>
सचक्खुकानं अघानकानं उपपज्जन्तानं तेसं चक्खायतनं उप्पज्जति, नो च तेसं घानायतनं उप्पज्जति। सचक्खुकानं सघानकानं उपपज्जन्तानं तेसं चक्खायतनञ्च उप्पज्जति घानायतनञ्च उप्पज्जति।<br>
(ख) यस्स वा पन घानायतनं उप्पज्जति तस्स चक्खायतनं उप्पज्जतीति?<br>
सघानकानं अचक्खुकानं उपपज्जन्तानं तेसं घानायतनं उप्पज्जति, नो च तेसं चक्खायतनं उप्पज्जति। सघानकानं सचक्खुकानं उपपज्जन्तानं तेसं घानायतनञ्च उप्पज्जति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स रूपायतनं उप्पज्जतीति? आमन्ता।<br>
(ख) यस्स वा पन रूपायतनं उप्पज्जति तस्स चक्खायतनं उप्पज्जतीति?<br>
सरूपकानं अचक्खुकानं उपपज्जन्तानं तेसं रूपायतनं उप्पज्जति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं रूपायतनञ्च उप्पज्जति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स मनायतनं उप्पज्जतीति? आमन्ता।<br>
(ख) यस्स वा पन मनायतनं उप्पज्जति तस्स चक्खायतनं उप्पज्जतीति?<br>
सचित्तकानं अचक्खुकानं उपपज्जन्तानं तेसं मनायतनं उप्पज्जति , नो च तेसं चक्खायतनं उप्पज्जति। सचक्खुकानं उपपज्जन्तानं तेसं मनायतनञ्च उप्पज्जति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स धम्मायतनं उप्पज्जतीति? आमन्ता।<br>
(ख) यस्स वा पन धम्मायतनं उप्पज्जति तस्स चक्खायतनं उप्पज्जतीति?<br>
अचक्खुकानं उपपज्जन्तानं तेसं धम्मायतनं उप्पज्जति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं धम्मायतनञ्च उप्पज्जति चक्खायतनञ्च उप्पज्जति। (चक्खायतनमूलकं)<br>
१९. (क) यस्स घानायतनं उप्पज्जति तस्स रूपायतनं उप्पज्जतीति? आमन्ता।<br>
(ख) यस्स वा पन रूपायतनं उप्पज्जति तस्स घानायतनं उप्पज्जतीति ?<br>
सरूपकानं अघानकानं उपपज्जन्तानं तेसं रूपायतनं उप्पज्जति, नो च तेसं घानायतनं उप्पज्जति। सघानकानं उपपज्जन्तानं तेसं रूपायतनञ्च उप्पज्जति घानायतनञ्च उप्पज्जति।<br>
(क) यस्स घानायतनं उप्पज्जति तस्स मनायतनं उप्पज्जतीति? आमन्ता।<br>
(ख) यस्स वा पन मनायतनं उप्पज्जति तस्स घानायतनं उप्पज्जतीति?<br>
सचित्तकानं अघानकानं उपपज्जन्तानं तेसं मनायतनं उप्पज्जति, नो च तेसं घानायतनं उप्पज्जति। सघानकानं उपपज्जन्तानं तेसं मनायतनञ्च उप्पज्जति घानायतनञ्च उप्पज्जति।<br>
(क) यस्स घानायतनं उप्पज्जति तस्स धम्मायतनं उप्पज्जतीति? आमन्ता।<br>
(ख) यस्स वा पन धम्मायतनं उप्पज्जति तस्स घानायतनं उप्पज्जतीति?<br>
अघानकानं उपपज्जन्तानं तेसं धम्मायतनं उप्पज्जति, नो च तेसं घानायतनं उप्पज्जति। सघानकानं उपपज्जन्तानं तेसं धम्मायतनञ्च उप्पज्जति घानायतनञ्च उप्पज्जति। (घानायतनमूलकं)<br>
२०. (क) यस्स रूपायतनं उप्पज्जति तस्स मनायतनं उप्पज्जतीति?<br>
अचित्तकानं उपपज्जन्तानं तेसं रूपायतनं उप्पज्जति, नो च तेसं मनायतनं उप्पज्जति। सरूपकानं सचित्तकानं उपपज्जन्तानं तेसं रूपायतनञ्च उप्पज्जति मनायतनञ्च उप्पज्जति।<br>
(ख) यस्स वा पन मनायतनं उप्पज्जति तस्स रूपायतनं उप्पज्जतीति?<br>
अरूपकानं उपपज्जन्तानं तेसं मनायतनं उप्पज्जति, नो च तेसं रूपायतनं उप्पज्जति। सचित्तकानं सरूपकानं उपपज्जन्तानं तेसं मनायतनञ्च उप्पज्जति रूपायतनञ्च उप्पज्जति।<br>
(क) यस्स रूपायतनं उप्पज्जति तस्स धम्मायतनं उप्पज्जतीति? आमन्ता।<br>
(ख) यस्स वा पन धम्मायतनं उप्पज्जति तस्स रूपायतनं उप्पज्जतीति?<br>
अरूपकानं उपपज्जन्तानं तेसं धम्मायतनं उप्पज्जति, नो च तेसं रूपायतनं उप्पज्जति। सरूपकानं उपपज्जन्तानं तेसं धम्मायतनञ्च उप्पज्जति रूपायतनञ्च उप्पज्जति। (रूपायतनमूलकं)<br>
२१. (क) यस्स मनायतनं उप्पज्जति तस्स धम्मायतनं उप्पज्जतीति? आमन्ता।<br>
(ख) यस्स वा पन धम्मायतनं उप्पज्जति तस्स मनायतनं उप्पज्जतीति?<br>
अचित्तकानं उपपज्जन्तानं तेसं धम्मायतनं उप्पज्जति, नो च तेसं मनायतनं उप्पज्जति। सचित्तकानं उपपज्जन्तानं तेसं धम्मायतनञ्च उप्पज्जति मनायतनञ्च उप्पज्जति। (मनायतनमूलकं)</p>
<h2 id="ख-अनलमओकस">(ख) अनुलोमओकासो</h2>
<p>२२. (क) यत्थ चक्खायतनं उप्पज्जति तत्थ सोतायतनं उप्पज्जतीति? आमन्ता।<br>
(ख) यत्थ वा पन सोतायतनं उप्पज्जति तत्थ चक्खायतनं उप्पज्जतीति? आमन्ता।<br>
(क) यत्थ चक्खायतनं उप्पज्जति तत्थ घानायतनं उप्पज्जतीति?<br>
रूपावचरे तत्थ चक्खायतनं उप्पज्जति, नो च तत्थ घानायतनं उप्पज्जति । कामावचरे तत्थ चक्खायतनञ्च उप्पज्जति घानायतनञ्च उप्पज्जति।<br>
(ख) यत्थ वा पन घानायतनं उप्पज्जति तत्थ चक्खायतनं उप्पज्जतीति? आमन्ता।<br>
(क) यत्थ चक्खायतनं उप्पज्जति तत्थ रूपायतनं उप्पज्जतीति? आमन्ता।<br>
(ख) यत्थ वा पन रूपायतनं उप्पज्जति तत्थ चक्खायतनं उप्पज्जतीति?<br>
असञ्ञसत्ते तत्थ रूपायतनं उप्पज्जति, नो च तत्थ चक्खायतनं उप्पज्जति। पञ्चवोकारे तत्थ रूपायतनञ्च उप्पज्जति चक्खायतनञ्च उप्पज्जति।<br>
(क) यत्थ चक्खायतनं उप्पज्जति तत्थ मनायतनं उप्पज्जतीति? आमन्ता।<br>
(ख) यत्थ वा पन मनायतनं उप्पज्जति तत्थ चक्खायतनं उप्पज्जतीति?<br>
अरूपे तत्थ मनायतनं उप्पज्जति, नो च तत्थ चक्खायतनं उप्पज्जति। पञ्चवोकारे तत्थ मनायतनञ्च उप्पज्जति चक्खायतनञ्च उप्पज्जति।<br>
(क) यत्थ चक्खायतनं उप्पज्जति तत्थ धम्मायतनं उप्पज्जतीति? आमन्ता।<br>
(ख) यत्थ वा पन धम्मायतनं उप्पज्जति तत्थ चक्खायतनं उप्पज्जतीति ?<br>
असञ्ञसत्ते अरूपे तत्थ धम्मायतनं उप्पज्जति, नो च तत्थ चक्खायतनं उप्पज्जति। पञ्चवोकारे तत्थ धम्मायतनञ्च उप्पज्जति चक्खायतनञ्च उप्पज्जति। (चक्खायतनमूलकं)<br>
२३. (क) यत्थ घानायतनं उप्पज्जति तत्थ रूपायतनं उप्पज्जतीति? आमन्ता।<br>
(ख) यत्थ वा पन रूपायतनं उप्पज्जति तत्थ घानायतनं उप्पज्जतीति?<br>
रूपावचरे तत्थ रूपायतनं उप्पज्जति, नो च तत्थ घानायतनं उप्पज्जति। कामावचरे तत्थ रूपायतनञ्च उप्पज्जति घानायतनञ्च उप्पज्जति।<br>
(यत्थ घानायतनं उप्पज्जति तत्थ मनायतनं धम्मायतनञ्च एकसदिसं, नानं नत्थि, उपरि पन वारसङ्खेपो [उपरिवारे सङ्खेपो (स्या॰), उपरिवारे सङ्खेपं (सी॰ क॰)] तीति जानितब्बम्।)<br>
(क) यत्थ घानायतनं उप्पज्जति तत्थ धम्मायतनं उप्पज्जतीति? आमन्ता।<br>
(ख) यत्थ वा पन धम्मायतनं उप्पज्जति तत्थ घानायतनं उप्पज्जतीति?<br>
रूपावचरे अरूपावचरे तत्थ धम्मायतनं उप्पज्जति, नो च तत्थ घानायतनं उप्पज्जति। कामावचरे तत्थ धम्मायतनञ्च उप्पज्जति घानायतनञ्च उप्पज्जति। (घानायतनमूलकं)<br>
२४. (क) यत्थ रूपायतनं उप्पज्जति तत्थ मनायतनं उप्पज्जतीति?<br>
असञ्ञसत्ते तत्थ रूपायतनं उप्पज्जति, नो च तत्थ मनायतनं उप्पज्जति। पञ्चवोकारे तत्थ रूपायतनञ्च उप्पज्जति मनायतनञ्च उप्पज्जति।<br>
(ख) यत्थ वा पन मनायतनं उप्पज्जति तत्थ रूपायतनं उप्पज्जतीति?<br>
अरूपे तत्थ मनायतनं उप्पज्जति, नो च तत्थ रूपायतनं उप्पज्जति। पञ्चवोकारे तत्थ मनायतनञ्च उप्पज्जति रूपायतनञ्च उप्पज्जति।<br>
(क) यत्थ रूपायतनं उप्पज्जति तत्थ धम्मायतनं उप्पज्जतीति? आमन्ता।<br>
(ख) यत्थ वा पन धम्मायतनं उप्पज्जति तत्थ रूपायतनं उप्पज्जतीति?<br>
अरूपे तत्थ धम्मायतनं उप्पज्जति, नो च तत्थ रूपायतनं उप्पज्जति। पञ्चवोकारे असञ्ञसत्ते तत्थ धम्मायतनञ्च उप्पज्जति रूपायतनञ्च उप्पज्जति। (रूपायतनमूलकं)<br>
२५. (क) यत्थ मनायतनं उप्पज्जति तत्थ धम्मायतनं उप्पज्जतीति? आमन्ता।<br>
(ख) यत्थ वा पन धम्मायतनं उप्पज्जति तत्थ मनायतनं उप्पज्जतीति?<br>
असञ्ञसत्ते तत्थ धम्मायतनं उप्पज्जति, नो च तत्थ मनायतनं उप्पज्जति। चतुवोकारे पञ्चवोकारे तत्थ धम्मायतनञ्च उप्पज्जति मनायतनञ्च उप्पज्जति। (मनायतनमूलकं)</p>
<h2 id="ग-अनलमपगगलकस">(ग) अनुलोमपुग्गलोकासा</h2>
<p>२६. (क) यस्स यत्थ चक्खायतनं उप्पज्जति तस्स तत्थ सोतायतनं उप्पज्जतीति?<br>
सचक्खुकानं असोतकानं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ सोतायतनं उप्पज्जति। सचक्खुकानं ससोतकानं उपपज्जन्तानं तेसं तत्थ चक्खायतनञ्च उप्पज्जति सोतायतनञ्च उप्पज्जति।<br>
(ख) यस्स वा पन यत्थ सोतायतनं उप्पज्जति तस्स तत्थ चक्खायतनं उप्पज्जतीति?<br>
ससोतकानं अचक्खुकानं उपपज्जन्तानं तेसं तत्थ सोतायतनं उप्पज्जति, नो च तेसं तत्थ चक्खायतनं उप्पज्जति। ससोतकानं सचक्खुकानं उपपज्जन्तानं तेसं तत्थ सोतायतनञ्च उप्पज्जति चक्खायतनञ्च उप्पज्जति (संखित्तं यस्सकसदिसं [यस्सकम्पि सदिसं (सी॰), यस्सेकसदिसं (स्या॰)] )।<br>
२७. (क) यस्स यत्थ मनायतनं उप्पज्जति तस्स तत्थ धम्मायतनं उप्पज्जतीति? आमन्ता।<br>
(ख) यस्स वा पन यत्थ धम्मायतनं उप्पज्जति तस्स तत्थ मनायतनं उप्पज्जतीति?<br>
अचित्तकानं उपपज्जन्तानं तेसं तत्थ धम्मायतनं उप्पज्जति, नो च तेसं तत्थ मनायतनं उप्पज्जति। सचित्तकानं उपपज्जन्तानं तेसं तत्थ धम्मायतनञ्च उप्पज्जति मनायतनञ्च उप्पज्जति।</p>
<h2 id="घ-पचचनकपगगल">(घ) पच्चनीकपुग्गलो</h2>
<p>२८. (क) यस्स चक्खायतनं नुप्पज्जति तस्स सोतायतनं नुप्पज्जतीति?<br>
अचक्खुकानं ससोतकानं उपपज्जन्तानं तेसं चक्खायतनं नुप्पज्जति, नो च तेसं सोतायतनं नुप्पज्जति। सब्बेसं चवन्तानं अचक्खुकानं असोतकानं उपपज्जन्तानं तेसं चक्खायतनञ्च नुप्पज्जति सोतायतनञ्च नुप्पज्जति।<br>
(ख) यस्स वा पन सोतायतनं नुप्पज्जति तस्स चक्खायतनं नुप्पज्जतीति?<br>
असोतकानं सचक्खुकानं उपपज्जन्तानं तेसं सोतायतनं नुप्पज्जति, नो च तेसं चक्खायतनं नुप्पज्जति। सब्बेसं चवन्तानं असोतकानं अचक्खुकानं उपपज्जन्तानं तेसं सोतायतनञ्च नुप्पज्जति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स घानायतनं नुप्पज्जतीति?<br>
अचक्खुकानं सघानकानं उपपज्जन्तानं तेसं चक्खायतनं नुप्पज्जति, नो च तेसं घानायतनं नुप्पज्जति। सब्बेसं चवन्तानं अचक्खुकानं अघानकानं उपपज्जन्तानं तेसं चक्खायतनञ्च नुप्पज्जति घानायतनञ्च नुप्पज्जति।<br>
(ख) यस्स वा पन घानायतनं नुप्पज्जति तस्स चक्खायतनं नुप्पज्जतीति?<br>
अघानकानं सचक्खुकानं उपपज्जन्तानं तेसं घानायतनं नुप्पज्जति, नो च तेसं चक्खायतनं नुप्पज्जति। सब्बेसं चवन्तानं अघानकानं अचक्खुकानं उपपज्जन्तानं तेसं घानायतनञ्च नुप्पज्जति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स रूपायतनं नुप्पज्जतीति?<br>
अचक्खुकानं सरूपकानं उपपज्जन्तानं तेसं चक्खायतनं नुप्पज्जति, नो च तेसं रूपायतनं नुप्पज्जति। सब्बेसं चवन्तानं अरूपकानं उपपज्जन्तानं तेसं चक्खायतनञ्च नुप्पज्जति रूपायतनञ्च नुप्पज्जति।<br>
(ख) यस्स वा पन रूपायतनं नुप्पज्जति तस्स चक्खायतनं नुप्पज्जतीति? आमन्ता।<br>
(क) यस्स चक्खायतनं नुप्पज्जति तस्स मनायतनं नुप्पज्जतीति?<br>
अचक्खुकानं सचित्तकानं उपपज्जन्तानं तेसं चक्खायतनं नुप्पज्जति, नो च तेसं मनायतनं नुप्पज्जति। सब्बेसं चवन्तानं अचित्तकानं उपपज्जन्तानं तेसं चक्खायतनञ्च नुप्पज्जति मनायतनञ्च नुप्पज्जति।<br>
(ख) यस्स वा पन मनायतनं नुप्पज्जति तस्स चक्खायतनं नुप्पज्जतीति? आमन्ता।<br>
(क) यस्स चक्खायतनं नुप्पज्जति तस्स धम्मायतनं नुप्पज्जतीति?<br>
अचक्खुकानं उपपज्जन्तानं तेसं चक्खायतनं नुप्पज्जति, नो च तेसं धम्मायतनं नुप्पज्जति। सब्बेसं चवन्तानं तेसं चक्खायतनञ्च नुप्पज्जति धम्मायतनञ्च नुप्पज्जति।<br>
(ख) यस्स वा पन धम्मायतनं नुप्पज्जति तस्स चक्खायतनं नुप्पज्जतीति? आमन्ता। (चक्खायतनमूलकं)<br>
२९. (क) यस्स घानायतनं नुप्पज्जति तस्स रूपायतनं नुप्पज्जतीति?<br>
अघानकानं सरूपकानं उपपज्जन्तानं तेसं घानायतनं नुप्पज्जति, नो च तेसं रूपायतनं नुप्पज्जति। सब्बेसं चवन्तानं अरूपकानं उपपज्जन्तानं तेसं घानायतनञ्च नुप्पज्जति रूपायतनञ्च नुप्पज्जति।<br>
(ख) यस्स वा पन रूपायतनं नुप्पज्जति तस्स घानायतनं नुप्पज्जतीति? आमन्ता।<br>
(क) यस्स घानायतनं नुप्पज्जति तस्स मनायतनं नुप्पज्जतीति?<br>
अघानकानं सचित्तकानं उपपज्जन्तानं तेसं घानायतनं नुप्पज्जति, नो च तेसं मनायतनं नुप्पज्जति। सब्बेसं चवन्तानं अचित्तकानं उपपज्जन्तानं तेसं घानायतनञ्च नुप्पज्जति मनायतनञ्च नुप्पज्जति।<br>
(ख) यस्स वा पन मनायतनं नुप्पज्जति तस्स घानायतनं नुप्पज्जतीति? आमन्ता।<br>
(क) यस्स घानायतनं नुप्पज्जति तस्स धम्मायतनं नुप्पज्जतीति?<br>
अघानकानं उपपज्जन्तानं तेसं घानायतनं नुप्पज्जति, नो च तेसं धम्मायतनं नुप्पज्जति । सब्बेसं चवन्तानं तेसं घानायतनञ्च नुप्पज्जति धम्मायतनञ्च नुप्पज्जति।<br>
(ख) यस्स वा पन धम्मायतनं नुप्पज्जति तस्स घानायतनं नुप्पज्जतीति? आमन्ता। (घानायतनमूलकं)<br>
३०. (क) यस्स रूपायतनं नुप्पज्जति तस्स मनायतनं नुप्पज्जतीति?<br>
अरूपकानं उपपज्जन्तानं तेसं रूपायतनं नुप्पज्जति, नो च तेसं मनायतनं नुप्पज्जति। सब्बेसं चवन्तानं तेसं रूपायतनञ्च नुप्पज्जति मनायतनञ्च नुप्पज्जति।<br>
(ख) यस्स वा पन मनायतनं नुप्पज्जति तस्स रूपायतनं नुप्पज्जतीति?<br>
अचित्तकानं उपपज्जन्तानं तेसं मनायतनं नुप्पज्जति, नो च तेसं रूपायतनं नुप्पज्जति। सब्बेसं चवन्तानं तेसं मनायतनञ्च नुप्पज्जति रूपायतनञ्च नुप्पज्जति।<br>
(क) यस्स रूपायतनं नुप्पज्जति तस्स धम्मायतनं नुप्पज्जतीति?<br>
अरूपकानं उपपज्जन्तानं तेसं रूपायतनं नुप्पज्जति, नो च तेसं धम्मायतनं नुप्पज्जति। सब्बेसं चवन्तानं तेसं रूपायतनञ्च नुप्पज्जति धम्मायतनञ्च नुप्पज्जति।<br>
(ख) यस्स वा पन धम्मायतनं नुप्पज्जति तस्स रूपायतनं नुप्पज्जतीति? आमन्ता। (रूपायतनमूलकं)<br>
३१. (क) यस्स मनायतनं नुप्पज्जति तस्स धम्मायतनं नुप्पज्जतीति?<br>
अचित्तकानं उपपज्जन्तानं तेसं मनायतनं नुप्पज्जति, नो च तेसं धम्मायतनं नुप्पज्जति। सब्बेसं चवन्तानं तेसं मनायतनञ्च नुप्पज्जति धम्मायतनञ्च नुप्पज्जति।<br>
(ख) यस्स वा पन धम्मायतनं नुप्पज्जति तस्स मनायतनं नुप्पज्जतीति? आमन्ता। (मनायतनमूलकं)</p>
<h2 id="ङ-पचचनकओकस">(ङ) पच्चनीकओकासो</h2>
<p>३२. (क) यत्थ चक्खायतनं नुप्पज्जति तत्थ सोतायतनं नुप्पज्जतीति? आमन्ता।<br>
(ख) यत्थ वा पन सोतायतनं नुप्पज्जति तत्थ चक्खायतनं नुप्पज्जतीति? आमन्ता।<br>
(क) यत्थ चक्खायतनं नुप्पज्जति तत्थ घानायतनं नुप्पज्जतीति? आमन्ता।<br>
(ख) यत्थ वा पन घानायतनं नुप्पज्जति तत्थ चक्खायतनं नुप्पज्जतीति?<br>
रूपावचरे तत्थ घानायतनं नुप्पज्जति, नो च तत्थ चक्खायतनं नुप्पज्जति। असञ्ञसत्ते अरूपे तत्थ घानायतनञ्च नुप्पज्जति चक्खायतनञ्च नुप्पज्जति।<br>
(क) यत्थ चक्खायतनं नुप्पज्जति तत्थ रूपायतनं नुप्पज्जतीति?<br>
असञ्ञसत्ते तत्थ चक्खायतनं नुप्पज्जति, नो च तत्थ रूपायतनं नुप्पज्जति। अरूपे तत्थ चक्खायतनञ्च नुप्पज्जति रूपायतनञ्च नुप्पज्जति।<br>
(ख) यत्थ वा पन रूपायतनं नुप्पज्जति तत्थ चक्खायतनं नुप्पज्जतीति? आमन्ता।<br>
(क) यत्थ चक्खायतनं नुप्पज्जति तत्थ मनायतनं नुप्पज्जतीति?<br>
अरूपे तत्थ चक्खायतनं नुप्पज्जति, नो च तत्थ मनायतनं नुप्पज्जति। असञ्ञसत्ते तत्थ चक्खायतनञ्च नुप्पज्जति मनायतनञ्च नुप्पज्जति।<br>
(ख) यत्थ वा पन मनायतनं नुप्पज्जति तत्थ चक्खायतनं नुप्पज्जतीति? आमन्ता।<br>
(क) यत्थ चक्खायतनं नुप्पज्जति तत्थ धम्मायतनं नुप्पज्जतीति? उप्पज्जति।<br>
(ख) यत्थ वा पन धम्मायतनं नुप्पज्जति तत्थ चक्खायतनं नुप्पज्जतीति? नत्थि। (चक्खायतनमूलकं)<br>
३३. (क) यत्थ घानायतनं नुप्पज्जति तत्थ रूपायतनं नुप्पज्जतीति?<br>
रूपावचरे तत्थ घानायतनं नुप्पज्जति, नो च तत्थ रूपायतनं नुप्पज्जति । अरूपे तत्थ घानायतनञ्च नुप्पज्जति रूपायतनञ्च नुप्पज्जति।<br>
(ख) यत्थ वा पन रूपायतनं नुप्पज्जति तत्थ घानायतनं नुप्पज्जतीति? आमन्ता।<br>
(क) यत्थ घानायतनं नुप्पज्जति तत्थ मनायतनं नुप्पज्जतीति?<br>
रूपावचरे अरूपावचरे तत्थ घानायतनं नुप्पज्जति, नो च तत्थ मनायतनं नुप्पज्जति। असञ्ञसत्ते तत्थ घानायतनञ्च नुप्पज्जति मनायतनञ्च नुप्पज्जति।<br>
(ख) यत्थ वा पन मनायतनं नुप्पज्जति तत्थ घानायतनं नुप्पज्जतीति? आमन्ता।<br>
(क) यत्थ घानायतनं नुप्पज्जति तत्थ धम्मायतनं नुप्पज्जतीति? उप्पज्जति।<br>
(ख) यत्थ वा पन धम्मायतनं नुप्पज्जति तत्थ घानायतनं नुप्पज्जतीति? नत्थि। (घानायतनमूलकं)<br>
३४. (क) यत्थ रूपायतनं नुप्पज्जति तत्थ मनायतनं नुप्पज्जतीति? उप्पज्जति।<br>
(ख) यत्थ वा पन मनायतनं नुप्पज्जति तत्थ रूपायतनं नुप्पज्जतीति? उप्पज्जति।<br>
(क) यत्थ रूपायतनं नुप्पज्जति तत्थ धम्मायतनं नुप्पज्जतीति? उप्पज्जति।<br>
(ख) यत्थ वा पन धम्मायतनं नुप्पज्जति तत्थ रूपायतनं नुप्पज्जतीति? नत्थि। (रूपायतनमूलकं)<br>
३५. (क) यत्थ मनायतनं नुप्पज्जति तत्थ धम्मायतनं नुप्पज्जतीति? उप्पज्जति।<br>
(ख) यत्थ वा पन धम्मायतनं नुप्पज्जति तत्थ मनायतनं नुप्पज्जतीति? नत्थि। (मनायतनमूलकं)</p>
<h2 id="च-पचचनकपगगलकस">(च) पच्चनीकपुग्गलोकासा</h2>
<p>३६. (क) यस्स यत्थ चक्खायतनं नुप्पज्जति तस्स तत्थ सोतायतनं नुप्पज्जतीति?<br>
अचक्खुकानं ससोतकानं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ सोतायतनं नुप्पज्जति। सब्बेसं चवन्तानं अचक्खुकानं असोतकानं उपपज्जन्तानं तेसं तत्थ चक्खायतनञ्च नुप्पज्जति सोतायतनञ्च नुप्पज्जति।<br>
(ख) यस्स वा पन यत्थ सोतायतनं नुप्पज्जति तस्स तत्थ चक्खायतनं नुप्पज्जतीति?<br>
असोतकानं सचक्खुकानं उपपज्जन्तानं तेसं तत्थ सोतायतनं नुप्पज्जति, नो च तेसं तत्थ चक्खायतनं नुप्पज्जति। सब्बेसं चवन्तानं असोतकानं अचक्खुकानं उपपज्जन्तानं तेसं तत्थ सोतायतनञ्च नुप्पज्जति चक्खायतनञ्च नुप्पज्जति…पे॰…।<br>
३७. (क) यस्स यत्थ मनायतनं नुप्पज्जति तस्स तत्थ धम्मायतनं नुप्पज्जतीति?<br>
अचित्तकानं उपपज्जन्तानं तेसं तत्थ मनायतनं नुप्पज्जति, नो च तेसं तत्थ धम्मायतनं नुप्पज्जति। सब्बेसं चवन्तानं तेसं तत्थ मनायतनञ्च नुप्पज्जति धम्मायतनञ्च नुप्पज्जति।<br>
(ख) यस्स वा पन यत्थ धम्मायतनं नुप्पज्जति तस्स तत्थ मनायतनं नुप्पज्जतीति? आमन्ता।<br>
(२) अतीतवारो</p>
<h2 id="क-अनलमपगगल-1">(क) अनुलोमपुग्गलो</h2>
<p>३८. (क) यस्स चक्खायतनं उप्पज्जित्थ तस्स सोतायतनं उप्पज्जित्थाति? आमन्ता।<br>
(ख) यस्स वा पन सोतायतनं उप्पज्जित्थ तस्स चक्खायतनं उप्पज्जित्थाति? आमन्ता।<br>
यस्स चक्खायतनं उप्पज्जित्थ तस्स घानायतनं…पे॰… रूपायतनं… मनायतनं… धम्मायतनं उप्पज्जित्थाति? आमन्ता।<br>
यस्स वा पन धम्मायतनं उप्पज्जित्थ तस्स चक्खायतनं उप्पज्जित्थाति? आमन्ता।<br>
३९. यस्स घानायतनं…पे॰… रूपायतनं… मनायतनं उप्पज्जित्थ तस्स धम्मायतनं उप्पज्जित्थाति? आमन्ता।<br>
यस्स वा पन धम्मायतनं उप्पज्जित्थ तस्स मनायतनं उप्पज्जित्थाति? आमन्ता।</p>
<h2 id="ख-अनलमओकस-1">(ख) अनुलोमओकासो</h2>
<p>४०. (क) यत्थ चक्खायतनं उप्पज्जित्थ…पे॰… (यत्थकं पच्चुप्पन्नेपि अतीतेपि अनागतेपि पच्चुप्पन्नातीतेपि पच्चुप्पन्नानागतेपि अतीतानागतेपि सब्बत्थ सदिसं, उप्पज्जति उप्पज्जित्थाति नामं अतिरेकं कातब्बं)।</p>
<h2 id="ग-अनलमपगगलकस-1">(ग) अनुलोमपुग्गलोकासा</h2>
<p>४१. (क) यस्स यत्थ चक्खायतनं उप्पज्जित्थ तस्स तत्थ सोतायतनं उप्पज्जित्थाति? आमन्ता।<br>
(ख) यस्स वा पन यत्थ सोतायतनं उप्पज्जित्थ तस्स तत्थ चक्खायतनं उप्पज्जित्थाति? आमन्ता।<br>
(क) यस्स यत्थ चक्खायतनं उप्पज्जित्थ तस्स तत्थ घानायतनं उप्पज्जित्थाति?<br>
रूपावचरानं तेसं तत्थ चक्खायतनं उप्पज्जित्थ, नो च तेसं तत्थ घानायतनं उप्पज्जित्थ। कामावचरानं तेसं तत्थ चक्खायतनञ्च उप्पज्जित्थ घानायतनञ्च उप्पज्जित्थ।<br>
(ख) यस्स वा पन यत्थ घानायतनं उप्पज्जित्थ तस्स तत्थ चक्खायतनं उप्पज्जित्थाति? आमन्ता।<br>
(क) यस्स यत्थ चक्खायतनं उप्पज्जित्थ तस्स तत्थ रूपायतनं उप्पज्जित्थाति? आमन्ता।<br>
(ख) यस्स वा पन यत्थ रूपायतनं उप्पज्जित्थ तस्स तत्थ चक्खायतनं उप्पज्जित्थाति?<br>
असञ्ञसत्तानं तेसं तत्थ रूपायतनं उप्पज्जित्थ, नो च तेसं तत्थ चक्खायतनं उप्पज्जित्थ। पञ्चवोकारानं तेसं तत्थ रूपायतनञ्च उप्पज्जित्थ चक्खायतनञ्च उप्पज्जित्थ।<br>
(क) यस्स यत्थ चक्खायतनं उप्पज्जित्थ तस्स तत्थ मनायतनं उप्पज्जित्थाति? आमन्ता।<br>
(ख) यस्स वा पन यत्थ मनायतनं उप्पज्जित्थ तस्स तत्थ चक्खायतनं उप्पज्जित्थाति?<br>
अरूपानं तेसं तत्थ मनायतनं उप्पज्जित्थ, नो च तेसं तत्थ चक्खायतनं उप्पज्जित्थ। पञ्चवोकारानं तेसं तत्थ मनायतनञ्च उप्पज्जित्थ चक्खायतनञ्च उप्पज्जित्थ।<br>
(क) यस्स यत्थ चक्खायतनं उप्पज्जित्थ तस्स तत्थ धम्मायतनं उप्पज्जित्थाति? आमन्ता।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ चक्खायतनं उप्पज्जित्थाति?<br>
असञ्ञसत्तानं अरूपानं तेसं तत्थ धम्मायतनं उप्पज्जित्थ, नो च तेसं तत्थ चक्खायतनं उप्पज्जित्थ। पञ्चवोकारानं तेसं तत्थ धम्मायतनञ्च उप्पज्जित्थ चक्खायतनञ्च उप्पज्जित्थ। (चक्खायतनमूलकं)<br>
४२. (क) यस्स यत्थ घानायतनं उप्पज्जित्थ तस्स तत्थ रूपायतनं उप्पज्जित्थाति? आमन्ता।<br>
(ख) यस्स वा पन यत्थ रूपायतनं उप्पज्जित्थ तस्स तत्थ घानायतनं उप्पज्जित्थाति?<br>
रूपावचरानं तेसं तत्थ रूपायतनं उप्पज्जित्थ, नो च तेसं तत्थ घानायतनं उप्पज्जित्थ। कामावचरानं तेसं तत्थ रूपायतनञ्च उप्पज्जित्थ घानायतनञ्च उप्पज्जित्थ।<br>
(क) यस्स यत्थ घानायतनं उप्पज्जित्थ तस्स तत्थ मनायतनं उप्पज्जित्थाति? आमन्ता।<br>
(ख) यस्स वा पन यत्थ मनायतनं उप्पज्जित्थ तस्स तत्थ घानायतनं उप्पज्जित्थाति?<br>
रूपावचरानं अरूपावचरानं तेसं तत्थ मनायतनं उप्पज्जित्थ, नो च तेसं तत्थ घानायतनं उप्पज्जित्थ। कामावचरानं तेसं तत्थ मनायतनञ्च उप्पज्जित्थ घानायतनञ्च उप्पज्जित्थ।<br>
(क) यस्स यत्थ घानायतनं उप्पज्जित्थ तस्स तत्थ धम्मायतनं उप्पज्जित्थाति? आमन्ता।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ घानायतनं उप्पज्जित्थाति?<br>
रूपावचरानं अरूपावचरानं तेसं तत्थ धम्मायतनं उप्पज्जित्थ, नो च तेसं तत्थ घानायतनं उप्पज्जित्थ। कामावचरानं तेसं तत्थ धम्मायतनञ्च उप्पज्जित्थ घानायतनञ्च उप्पज्जित्थ। (घानायतनमूलकं)<br>
४३. (क) यस्स यत्थ रूपायतनं उप्पज्जित्थ तस्स तत्थ मनायतनं उप्पज्जित्थाति?<br>
असञ्ञसत्तानं तेसं तत्थ रूपायतनं उप्पज्जित्थ, नो च तेसं तत्थ मनायतनं उप्पज्जित्थ। पञ्चवोकारानं तेसं तत्थ रूपायतनञ्च उप्पज्जित्थ मनायतनञ्च उप्पज्जित्थ।<br>
(ख) यस्स वा पन यत्थ मनायतनं उप्पज्जित्थ तस्स तत्थ रूपायतनं उप्पज्जित्थाति?<br>
अरूपानं तेसं तत्थ मनायतनं उप्पज्जित्थ, नो च तेसं तत्थ रूपायतनं उप्पज्जित्थ। पञ्चवोकारानं तेसं तत्थ मनायतनञ्च उप्पज्जित्थ रूपायतनञ्च उप्पज्जित्थ।<br>
(क) यस्स यत्थ रूपायतनं उप्पज्जित्थ तस्स तत्थ धम्मायतनं उप्पज्जित्थाति? आमन्ता।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ रूपायतनं उप्पज्जित्थाति ?<br>
अरूपानं तेसं तत्थ धम्मायतनं उप्पज्जित्थ, नो च तेसं तत्थ रूपायतनं उप्पज्जित्थ। पञ्चवोकारानं असञ्ञसत्तानं तेसं तत्थ धम्मायतनञ्च उप्पज्जित्थरूपायतनञ्च उप्पज्जित्थ। (रूपायतनमूलकं)।<br>
४४. (क) यस्स यत्थ मनायतनं उप्पज्जित्थ तस्स तत्थ धम्मायतनं उप्पज्जित्थाति? आमन्ता।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ मनायतनं उप्पज्जित्थाति?<br>
असञ्ञसत्तानं तेसं तत्थ धम्मायतनं उप्पज्जित्थ, नो च तेसं तत्थ मनायतनं उप्पज्जित्थ। चतुवोकारानं पञ्चवोकारानं तेसं तत्थ धम्मायतनञ्च उप्पज्जित्थ मनायतनञ्च उप्पज्जित्थ। (मनायतनमूलकं)</p>
<h2 id="घ-पचचनकपगगल-1">(घ) पच्चनीकपुग्गलो</h2>
<p>४५. (क) यस्स चक्खायतनं नुप्पज्जित्थ तस्स सोतायतनं नुप्पज्जित्थाति? नत्थि।<br>
(ख) यस्स वा पन सोतायतनं नुप्पज्जित्थ तस्स चक्खायतनं नुप्पज्जित्थाति? नत्थि। (संखित्तं)।<br>
४६. (क) यस्स मनायतनं नुप्पज्जित्थ तस्स धम्मायतनं नुप्पज्जित्थाति ? नत्थि।<br>
(ख) यस्स वा पन धम्मायतनं नुप्पज्जित्थ तस्स मनायतनं नुप्पज्जित्थाति? नत्थि।…पे॰…।</p>
<h2 id="ङ-पचचनकओकस-1">(ङ) पच्चनीकओकासो</h2>
<p>४७. यत्थ चक्खायतनं नुप्पज्जित्थ…पे॰…।</p>
<h2 id="च-पचचनकपगगलकस-1">(च) पच्चनीकपुग्गलोकासा</h2>
<p>४८. (क) यस्स यत्थ चक्खायतनं नुप्पज्जित्थ तस्स तत्थ सोतायतनं नुप्पज्जित्थाति? आमन्ता।<br>
(ख) यस्स वा पन यत्थ सोतायतनं नुप्पज्जित्थ तस्स तत्थ चक्खायतनं नुप्पज्जित्थाति? आमन्ता।<br>
(क) यस्स यत्थ चक्खायतनं नुप्पज्जित्थ तस्स तत्थ घानायतनं नुप्पज्जित्थाति? आमन्ता।<br>
(ख) यस्स वा पन यत्थ घानायतनं नुप्पज्जित्थ तस्स तत्थ चक्खायतनं नुप्पज्जित्थाति?<br>
रूपावचरानं तेसं तत्थ घानायतनं नुप्पज्जित्थ, नो च तेसं तत्थ चक्खायतनं नुप्पज्जित्थ। सुद्धावासानं असञ्ञसत्तानं अरूपानं तेसं तत्थ घानायतनञ्च नुप्पज्जित्थ चक्खायतनञ्च नुप्पज्जित्थ।<br>
(क) यस्स यत्थ चक्खायतनं नुप्पज्जित्थ तस्स तत्थ रूपायतनं नुप्पज्जित्थाति?<br>
असञ्ञसत्तानं तेसं तत्थ चक्खायतनं नुप्पज्जित्थ, नो च तेसं तत्थ रूपायतनं नुप्पज्जित्थ। सुद्धावासानं अरूपानं तेसं तत्थ चक्खायतनञ्च नुप्पज्जित्थ रूपायतनञ्च नुप्पज्जित्थ।<br>
(ख) यस्स वा पन यत्थ रूपायतनं नुप्पज्जित्थ तस्स तत्थ चक्खायतनं नुप्पज्जित्थाति? आमन्ता।<br>
(क) यस्स यत्थ चक्खायतनं नुप्पज्जित्थ तस्स तत्थ मनायतनं नुप्पज्जित्थाति?<br>
अरूपानं तेसं तत्थ चक्खायतनं नुप्पज्जित्थ, नो च तेसं तत्थ मनायतनं नुप्पज्जित्थ। सुद्धावासानं असञ्ञसत्तानं तेसं तत्थ चक्खायतनञ्च नुप्पज्जित्थ मनायतनञ्च नुप्पज्जित्थ।<br>
(ख) यस्स वा पन यत्थ मनायतनं नुप्पज्जित्थ तस्स तत्थ चक्खायतनं नुप्पज्जित्थाति? आमन्ता।<br>
(क) यस्स यत्थ चक्खायतनं नुप्पज्जित्थ तस्स तत्थ धम्मायतनं नुप्पज्जित्थाति?<br>
असञ्ञसत्तानं अरूपानं तेसं तत्थ चक्खायतनं नुप्पज्जित्थ, नो च तेसं तत्थ धम्मायतनं नुप्पज्जित्थ। सुद्धावासानं तेसं तत्थ चक्खायतनञ्च नुप्पज्जित्थ धम्मायतनञ्च नुप्पज्जित्थ।<br>
(ख) यस्स वा पन यत्थ धम्मायतनं नुप्पज्जित्थ तस्स तत्थ चक्खायतनं नुप्पज्जित्थाति? आमन्ता। (चक्खायतनमूलकं)<br>
४९. (क) यस्स यत्थ घानायतनं नुप्पज्जित्थ तस्स तत्थ रूपायतनं नुप्पज्जित्थाति?<br>
रूपावचरानं तेसं तत्थ घानायतनं नुप्पज्जित्थ, नो च तेसं तत्थ रूपायतनं नुप्पज्जित्थ। सुद्धावासानं अरूपानं तेसं तत्थ घानायतनञ्च नुप्पज्जित्थ रूपायतनञ्च नुप्पज्जित्थ।<br>
(ख) यस्स वा पन यत्थ रूपायतनं नुप्पज्जित्थ तस्स तत्थ घानायतनं नुप्पज्जित्थाति? आमन्ता।<br>
(क) यस्स यत्थ घानायतनं नुप्पज्जित्थ तस्स तत्थ मनायतनं नुप्पज्जित्थाति?<br>
रूपावचरानं अरूपावचरानं तेसं तत्थ घानायतनं नुप्पज्जित्थ, नो च तेसं तत्थ मनायतनं नुप्पज्जित्थ। सुद्धावासानं असञ्ञसत्तानं तेसं तत्थ घानायतनञ्च नुप्पज्जित्थ मनायतनञ्च नुप्पज्जित्थ ।<br>
(ख) यस्स वा पन यत्थ मनायतनं नुप्पज्जित्थ तस्स तत्थ घानायतनं नुप्पज्जित्थाति? आमन्ता।<br>
(क) यस्स यत्थ घानायतनं नुप्पज्जित्थ तस्स तत्थ धम्मायतनं नुप्पज्जित्थाति?<br>
रूपावचरानं अरूपावचरानं तेसं तत्थ घानायतनं नुप्पज्जित्थ, नो च तेसं तत्थ धम्मायतनं नुप्पज्जित्थ। सुद्धावासानं तेसं तत्थ घानायतनञ्च नुप्पज्जित्थ धम्मायतनञ्च नुप्पज्जित्थ।<br>
(ख) यस्स वा पन यत्थ धम्मायतनं नुप्पज्जित्थ तस्स तत्थ घानायतनं नुप्पज्जित्थाति? आमन्ता। (घानायतनमूलकं)<br>
५०. (क) यस्स यत्थ रूपायतनं नुप्पज्जित्थ तस्स तत्थ मनायतनं नुप्पज्जित्थाति?<br>
अरूपानं तेसं तत्थ रूपायतनं नुप्पज्जित्थ, नो च तेसं तत्थ मनायतनं नुप्पज्जित्थ। सुद्धावासानं तेसं तत्थ रूपायतनञ्च नुप्पज्जित्थ मनायतनञ्च नुप्पज्जित्थ।<br>
(ख) यस्स वा पन यत्थ मनायतनं नुप्पज्जित्थ तस्स तत्थ रूपायतनं नुप्पज्जित्थाति?<br>
असञ्ञसत्तानं तेसं तत्थ मनायतनं नुप्पज्जित्थ, नो च तेसं तत्थ रूपायतनं नुप्पज्जित्थ। सुद्धावासानं तेसं तत्थ मनायतनञ्च नुप्पज्जित्थ रूपायतनञ्च नुप्पज्जित्थ।<br>
(क) यस्स यत्थ रूपायतनं नुप्पज्जित्थ तस्स तत्थ धम्मायतनं नुप्पज्जित्थाति?<br>
अरूपानं तेसं तत्थ रूपायतनं नुप्पज्जित्थ, नो च तेसं तत्थ धम्मायतनं नुप्पज्जित्थ। सुद्धावासानं तेसं तत्थ रूपायतनञ्च नुप्पज्जित्थ धम्मायतनञ्च नुप्पज्जित्थ।<br>
(क) यस्स वा पन यत्थ धम्मायतनं नुप्पज्जित्थ तस्स तत्थ रूपायतनं नुप्पज्जित्थाति? आमन्ता। (रूपायतनमूलकं)<br>
५१. (क) यस्स यत्थ मनायतनं नुप्पज्जित्थ तस्स तत्थ धम्मायतनं नुप्पज्जित्थाति?<br>
असञ्ञसत्तानं तेसं तत्थ मनायतनं नुप्पज्जित्थ, नो च तेसं तत्थ धम्मायतनं नुप्पज्जित्थ। सुद्धावासानं तेसं तत्थ मनायतनञ्च नुप्पज्जित्थ धम्मायतनञ्च नुप्पज्जित्थ।<br>
(ख) यस्स वा पन यत्थ धम्मायतनं नुप्पज्जित्थ तस्स तत्थ मनायतनं नुप्पज्जित्थाति? आमन्ता। (मनायतनमूलकं)<br>
(३) अनागतवारो</p>
<h2 id="क-अनलमपगगल-2">(क) अनुलोमपुग्गलो</h2>
<p>५२. (क) यस्स चक्खायतनं उप्पज्जिस्सति तस्स सोतायतनं उप्पज्जिस्सतीति? आमन्ता।<br>
(ख) यस्स वा पन सोतायतनं उप्पज्जिस्सति तस्स चक्खायतनं उप्पज्जिस्सतीति? आमन्ता।<br>
(क) यस्स चक्खायतनं उप्पज्जिस्सति तस्स घानायतनं उप्पज्जिस्सतीति?<br>
ये रूपावचरं उपपज्जित्वा परिनिब्बायिस्सन्ति तेसं चक्खायतनं उप्पज्जिस्सति, नो च तेसं घानायतनं उप्पज्जिस्सति। इतरेसं तेसं चक्खायतनञ्च उप्पज्जिस्सति घानायतनञ्च उप्पज्जिस्सति।<br>
(ख) यस्स वा पन घानायतनं उप्पज्जिस्सति तस्स चक्खायतनं उप्पज्जिस्सतीति? आमन्ता।<br>
(क) यस्स चक्खायतनं उप्पज्जिस्सति तस्स रूपायतनं उप्पज्जिस्सतीति? आमन्ता।<br>
(ख) यस्स वा पन रूपायतनं उप्पज्जिस्सति तस्स चक्खायतनं उप्पज्जिस्सतीति? आमन्ता।<br>
यस्स चक्खायतनं उप्पज्जिस्सति (तस्स मनायतनञ्च धम्मायतनञ्च सदिसं, इमे द्वे सदिसायेव होन्ति)।<br>
(क) यस्स चक्खायतनं उप्पज्जिस्सति तस्स धम्मायतनं उप्पज्जिस्सतीति? आमन्ता।<br>
(ख) यस्स वा पन धम्मायतनं उप्पज्जिस्सति तस्स चक्खायतनं उप्पज्जिस्सतीति?<br>
ये अरूपं उपपज्जित्वा परिनिब्बायिस्सन्ति तेसं धम्मायतनं उप्पज्जिस्सति, नो च तेसं चक्खायतनं उप्पज्जिस्सति। इतरेसं तेसं धम्मायतनञ्च उप्पज्जिस्सति चक्खायतनञ्च उप्पज्जिस्सति। (चक्खायतनमूलकं)<br>
५३. (क) यस्स घानायतनं उप्पज्जिस्सति तस्स रूपायतनं उप्पज्जिस्सतीति? आमन्ता।<br>
(ख) यस्स वा पन रूपायतनं उप्पज्जिस्सति तस्स घानायतनं उप्पज्जिस्सतीति?<br>
ये रूपावचरं उपपज्जित्वा परिनिब्बायिस्सन्ति तेसं रूपायतनं उप्पज्जिस्सति, नो च तेसं घानायतनं उप्पज्जिस्सति। इतरेसं तेसं रूपायतनञ्च उप्पज्जिस्सति घानायतनञ्च उप्पज्जिस्सति।<br>
यस्स घानायतनं उप्पज्जिस्सति तस्स मनायतनं…पे॰… धम्मायतनं उप्पज्जिस्सतीति? आमन्ता।<br>
यस्स वा पन धम्मायतनं उप्पज्जिस्सति तस्स घानायतनं उप्पज्जिस्सतीति?<br>
ये रूपावचरं अरूपावचरं उपपज्जित्वा परिनिब्बायिस्सन्ति तेसं धम्मायतनं उप्पज्जिस्सति, नो च तेसं घानायतनं उप्पज्जिस्सति। इतरेसं तेसं धम्मायतनञ्च उप्पज्जिस्सति घानायतनञ्च उप्पज्जिस्सति। (घानायतनमूलकं)<br>
५४. यस्स रूपायतनं उप्पज्जिस्सति तस्स मनायतनं…पे॰… धम्मायतनं उप्पज्जिस्सतीति? आमन्ता।<br>
यस्स वा पन धम्मायतनं उप्पज्जिस्सति तस्स रूपायतनं उप्पज्जिस्सतीति?<br>
ये अरूपं उपपज्जित्वा परिनिब्बायिस्सन्ति तेसं धम्मायतनं उप्पज्जिस्सति, नो च तेसं रूपायतनं उप्पज्जिस्सति। इतरेसं तेसं धम्मायतनञ्च उप्पज्जिस्सति रूपायतनञ्च उप्पज्जिस्सति। (रूपायतनमूलकं)।<br>
५५. (क) यस्स मनायतनं उप्पज्जिस्सति तस्स धम्मायतनं उप्पज्जिस्सतीति? आमन्ता।<br>
(ख) यस्स वा पन धम्मायतनं उप्पज्जिस्सति तस्स मनायतनं उप्पज्जिस्सतीति? आमन्ता। (मनायतनमूलकं)</p>
<h2 id="ख-अनलमओकस-2">(ख) अनुलोमओकासो</h2>
<p>५६. यत्थ चक्खायतनं उप्पज्जिस्सति…पे॰…।</p>
<h2 id="ग-अनलमपगगलकस-2">(ग) अनुलोमपुग्गलोकासा</h2>
<p>५७. (क) यस्स यत्थ चक्खायतनं उप्पज्जिस्सति तस्स तत्थ सोतायतनं उप्पज्जिस्सतीति? आमन्ता।<br>
(ख) यस्स वा पन यत्थ सोतायतनं उप्पज्जिस्सति तस्स तत्थ चक्खायतनं उप्पज्जिस्सतीति? आमन्ता।<br>
(क) यस्स यत्थ चक्खायतनं उप्पज्जिस्सति तस्स तत्थ घानायतनं उप्पज्जिस्सतीति?<br>
रूपावचरानं तेसं तत्थ चक्खायतनं उप्पज्जिस्सति, नो च तेसं तत्थ घानायतनं उप्पज्जिस्सति। कामावचरानं तेसं तत्थ चक्खायतनञ्च उप्पज्जिस्सति घानायतनञ्च उप्पज्जिस्सति।<br>
(ख) यस्स वा पन यत्थ घानायतनं उप्पज्जिस्सति तस्स तत्थ चक्खायतनं उप्पज्जिस्सतीति? आमन्ता।<br>
(क) यस्स यत्थ चक्खायतनं उप्पज्जिस्सति तस्स तत्थ रूपायतनं उप्पज्जिस्सतीति? आमन्ता।<br>
(ख) यस्स वा पन यत्थ रूपायतनं उप्पज्जिस्सति तस्स तत्थ चक्खायतनं उप्पज्जिस्सतीति?<br>
असञ्ञसत्तानं तेसं तत्थ रूपायतनं उप्पज्जिस्सति, नो च तेसं तत्थ चक्खायतनं उप्पज्जिस्सति। पञ्चवोकारानं तेसं तत्थ रूपायतनञ्च उप्पज्जिस्सति चक्खायतनञ्च उप्पज्जिस्सति।<br>
(क) यस्स यत्थ चक्खायतनं उप्पज्जिस्सति तस्स तत्थ मनायतनं उप्पज्जिस्सतीति? आमन्ता।<br>
(ख) यस्स वा पन यत्थ मनायतनं उप्पज्जिस्सति तस्स तत्थ चक्खायतनं उप्पज्जिस्सतीति?<br>
अरूपानं तेसं तत्थ मनायतनं उप्पज्जिस्सति, नो च तेसं तत्थ चक्खायतनं उप्पज्जिस्सति। पञ्चवोकारानं तेसं तत्थ मनायतनञ्च उप्पज्जिस्सति चक्खायतनञ्च उप्पज्जिस्सति।<br>
(क) यस्स यत्थ चक्खायतनं उप्पज्जिस्सति तस्स तत्थ धम्मायतनं उप्पज्जिस्सतीति? आमन्ता।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ चक्खायतनं उप्पज्जिस्सतीति?<br>
असञ्ञसत्तानं अरूपानं तेसं तत्थ धम्मायतनं उप्पज्जिस्सति, नो च तेसं तत्थ चक्खायतनं उप्पज्जिस्सति। पञ्चवोकारानं तेसं तत्थ धम्मायतनञ्च उप्पज्जिस्सति चक्खायतनञ्च उप्पज्जिस्सति। (चक्खायतनमूलकं)<br>
५८. (क) यस्स यत्थ घानायतनं उप्पज्जिस्सति तस्स तत्थ रूपायतनं उप्पज्जिस्सतीति? आमन्ता।<br>
(ख) यस्स वा पन यत्थ रूपायतनं उप्पज्जिस्सति तस्स तत्थ घानायतनं उप्पज्जिस्सतीति?<br>
रूपावचरानं तेसं तत्थ रूपायतनं उप्पज्जिस्सति, नो च तेसं तत्थ घानायतनं उप्पज्जिस्सति। कामावचरानं तेसं तत्थ रूपायतनञ्च उप्पज्जिस्सति घानायतनञ्च उप्पज्जिस्सति।<br>
यस्स यत्थ घानायतनं उप्पज्जिस्सति तस्स तत्थ मनायतनं…पे॰… धम्मायतनं उप्पज्जिस्सतीति? आमन्ता।<br>
यस्स वा पन यत्थ धम्मायतनं उप्पज्जिस्सति तस्स तत्थ घानायतनं उप्पज्जिस्सतीति?<br>
रूपावचरानं अरूपावचरानं तेसं तत्थ धम्मायतनं उप्पज्जिस्सति, नो च तेसं तत्थ घानायतनं उप्पज्जिस्सति। कामावचरानं तेसं तत्थ धम्मायतनञ्च उप्पज्जिस्सति घानायतनञ्च उप्पज्जिस्सति। (घानायतनमूलकं)<br>
५९. (क) यस्स यत्थ रूपायतनं उप्पज्जिस्सति तस्स तत्थ मनायतनं उप्पज्जिस्सतीति?<br>
असञ्ञसत्तानं तेसं तत्थ रूपायतनं उप्पज्जिस्सति, नो च तेसं तत्थ मनायतनं उप्पज्जिस्सति। पञ्चवोकारानं तेसं तत्थ रूपायतनञ्च उप्पज्जिस्सति मनायतनञ्च उप्पज्जिस्सति।<br>
(ख) यस्स वा पन यत्थ मनायतनं उप्पज्जिस्सति तस्स तत्थ रूपायतनं उप्पज्जिस्सतीति?<br>
अरूपानं तेसं तत्थ मनायतनं उप्पज्जिस्सति, नो च तेसं तत्थ रूपायतनं उप्पज्जिस्सति। पञ्चवोकारानं तेसं तत्थ मनायतनञ्च उप्पज्जिस्सति रूपायतनञ्च उप्पज्जिस्सति।<br>
(क) यस्स यत्थ रूपायतनं उप्पज्जिस्सति तस्स तत्थ धम्मायतनं उप्पज्जिस्सतीति? आमन्ता।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ रूपायतनं उप्पज्जिस्सतीति?<br>
अरूपानं तेसं तत्थ धम्मायतनं उप्पज्जिस्सति, नो च तेसं तत्थ रूपायतनं उप्पज्जिस्सति। पञ्चवोकारानं असञ्ञसत्तानं तेसं तत्थ धम्मायतनञ्च उप्पज्जिस्सति रूपायतनञ्च उप्पज्जिस्सति। (रूपायतनमूलकं)<br>
६०. (क) यस्स यत्थ मनायतनं उप्पज्जिस्सति तस्स तत्थ धम्मायतनं उप्पज्जिस्सतीति? आमन्ता।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ मनायतनं उप्पज्जिस्सतीति?<br>
असञ्ञसत्तानं तेसं तत्थ धम्मायतनं उप्पज्जिस्सति, नो च तेसं तत्थ मनायतनं उप्पज्जिस्सति। चतुवोकारानं पञ्चवोकारानं तेसं तत्थ धम्मायतनञ्च उप्पज्जिस्सति मनायतनञ्च उप्पज्जिस्सति। (मनायतनमूलकं)</p>
<h2 id="घ-पचचनकपगगल-2">(घ) पच्चनीकपुग्गलो</h2>
<p>६१. (क) यस्स चक्खायतनं नुप्पज्जिस्सति तस्स सोतायतनं नुप्पज्जिस्सतीति? आमन्ता।<br>
(ख) यस्स वा पन सोतायतनं नुप्पज्जिस्सति तस्स चक्खायतनं नुप्पज्जिस्सतीति? आमन्ता।<br>
(क) यस्स चक्खायतनं नुप्पज्जिस्सति तस्स घानायतनं नुप्पज्जिस्सतीति? आमन्ता।<br>
(ख) यस्स वा पन घानायतनं नुप्पज्जिस्सति तस्स चक्खायतनं नुप्पज्जिस्सतीति?<br>
ये रूपावचरं उपपज्जित्वा परिनिब्बायिस्सन्ति तेसं घानायतनं नुप्पज्जिस्सति, नो च तेसं चक्खायतनं नुप्पज्जिस्सति। पच्छिमभविकानं ये च अरूपं उपपज्जित्वा परिनिब्बायिस्सन्ति तेसं घानायतनञ्च नुप्पज्जिस्सति चक्खायतनञ्च नुप्पज्जिस्सति।<br>
(क) यस्स चक्खायतनं नुप्पज्जिस्सति तस्स रूपायतनं नुप्पज्जिस्सतीति ? आमन्ता।<br>
(ख) यस्स वा पन रूपायतनं नुप्पज्जिस्सति तस्स चक्खायतनं नुप्पज्जिस्सतीति? आमन्ता।<br>
यस्स चक्खायतनं नुप्पज्जिस्सति तस्स मनायतनं…पे॰… धम्मायतनं नुप्पज्जिस्सतीति?<br>
ये अरूपं उपपज्जित्वा परिनिब्बायिस्सन्ति तेसं चक्खायतनं नुप्पज्जिस्सति, नो च तेसं धम्मायतनं नुप्पज्जिस्सति। पच्छिमभविकानं तेसं चक्खायतनञ्च नुप्पज्जिस्सति धम्मायतनञ्च नुप्पज्जिस्सति।<br>
यस्स वा पन धम्मायतनं नुप्पज्जिस्सति तस्स चक्खायतनं नुप्पज्जिस्सतीति? आमन्ता। (चक्खायतनमूलकं)<br>
६२. (क) यस्स घानायतनं नुप्पज्जिस्सति तस्स रूपायतनं नुप्पज्जिस्सतीति?<br>
ये रूपावचरं उपपज्जित्वा परिनिब्बायिस्सन्ति तेसं घानायतनं नुप्पज्जिस्सति, नो च तेसं रूपायतनं नुप्पज्जिस्सति। पच्छिमभविकानं ये च अरूपं उपपज्जित्वा परिनिब्बायिस्सन्ति तेसं घानायतनञ्च नुप्पज्जिस्सति रूपायतनञ्च नुप्पज्जिस्सति ।<br>
(ख) यस्स वा पन रूपायतनं नुप्पज्जिस्सति तस्स घानायतनं नुप्पज्जिस्सतीति? आमन्ता।<br>
यस्स घानायतनं नुप्पज्जिस्सति तस्स मनायतनं…पे॰… धम्मायतनं नुप्पज्जिस्सतीति?<br>
ये रूपावचरं अरूपावचरं उपपज्जित्वा परिनिब्बायिस्सन्ति तेसं घानायतनं नुप्पज्जिस्सति, नो च तेसं धम्मायतनं नुप्पज्जिस्सति। पच्छिमभविकानं तेसं घानायतनञ्च नुप्पज्जिस्सति धम्मायतनञ्च नुप्पज्जिस्सति।<br>
यस्स वा पन धम्मायतनं नुप्पज्जिस्सति तस्स घानायतनं नुप्पज्जिस्सतीति? आमन्ता। (घानायतनमूलकं)<br>
६३. यस्स रूपायतनं नुप्पज्जिस्सति तस्स मनायतनं…पे॰… धम्मायतनं नुप्पज्जिस्सतीति?<br>
ये अरूपं उपपज्जित्वा परिनिब्बायिस्सन्ति तेसं रूपायतनं नुप्पज्जिस्सति , नो च तेसं धम्मायतनं नुप्पज्जिस्सति। पच्छिमभविकानं तेसं रूपायतनञ्च नुप्पज्जिस्सति धम्मायतनञ्च नुप्पज्जिस्सति।<br>
यस्स वा पन धम्मायतनं नुप्पज्जिस्सति तस्स रूपायतनं नुप्पज्जिस्सतीति? आमन्ता। (रूपायतनमूलकं)<br>
६४. (क) यस्स मनायतनं नुप्पज्जिस्सति तस्स धम्मायतनं नुप्पज्जिस्सतीति? आमन्ता।<br>
(ख) यस्स वा पन धम्मायतनं नुप्पज्जिस्सति तस्स मनायतनं नुप्पज्जिस्सतीति? आमन्ता। (मनायतनमूलकं)</p>
<h2 id="ङ-पचचनकओकस-2">(ङ) पच्चनीकओकासो</h2>
<p>६५. यत्थ चक्खायतनं नुप्पज्जिस्सति…पे॰…।</p>
<h2 id="च-पचचनकपगगलकस-2">(च) पच्चनीकपुग्गलोकासा</h2>
<p>६६. (क) यस्स यत्थ चक्खायतनं नुप्पज्जिस्सति तस्स तत्थ सोतायतनं नुप्पज्जिस्सतीति? आमन्ता।<br>
(ख) यस्स वा पन यत्थ सोतायतनं नुप्पज्जिस्सति तस्स तत्थ चक्खायतनं नुप्पज्जिस्सतीति? आमन्ता।<br>
(क) यस्स यत्थ चक्खायतनं नुप्पज्जिस्सति तस्स तत्थ घानायतनं नुप्पज्जिस्सतीति? आमन्ता।<br>
(ख) यस्स वा पन यत्थ घानायतनं नुप्पज्जिस्सति तस्स तत्थ चक्खायतनं नुप्पज्जिस्सतीति?<br>
रूपावचरानं तेसं तत्थ घानायतनं नुप्पज्जिस्सति, नो च तेसं तत्थ चक्खायतनं नुप्पज्जिस्सति। पञ्चवोकारे पच्छिमभविकानं असञ्ञसत्तानं अरूपानं तेसं तत्थ घानायतनञ्च नुप्पज्जिस्सति चक्खायतनञ्च नुप्पज्जिस्सति।<br>
(क) यस्स यत्थ चक्खायतनं नुप्पज्जिस्सति तस्स तत्थ रूपायतनं नुप्पज्जिस्सतीति?<br>
असञ्ञसत्तानं तेसं तत्थ चक्खायतनं नुप्पज्जिस्सति, नो च तेसं तत्थ रूपायतनं नुप्पज्जिस्सति। पञ्चवोकारे पच्छिमभविकानं अरूपानं तेसं तत्थ चक्खायतनञ्च नुप्पज्जिस्सति रूपायतनञ्च नुप्पज्जिस्सति।<br>
(ख) यस्स वा पन यत्थ रूपायतनं नुप्पज्जिस्सति तस्स तत्थ चक्खायतनं नुप्पज्जिस्सतीति? आमन्ता।<br>
(क) यस्स यत्थ चक्खायतनं नुप्पज्जिस्सति तस्स तत्थ मनायतनं नुप्पज्जिस्सतीति?<br>
अरूपानं तेसं तत्थ चक्खायतनं नुप्पज्जिस्सति, नो च तेसं तत्थ मनायतनं नुप्पज्जिस्सति। पच्छिमभविकानं असञ्ञसत्तानं तेसं तत्थ चक्खायतनञ्च नुप्पज्जिस्सति मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ चक्खायतनं नुप्पज्जिस्सतीति? आमन्ता।<br>
(क) यस्स यत्थ चक्खायतनं नुप्पज्जिस्सति तस्स तत्थ धम्मायतनं नुप्पज्जिस्सतीति?<br>
असञ्ञसत्तानं अरूपानं तेसं तत्थ चक्खायतनं नुप्पज्जिस्सति, नो च तेसं तत्थ धम्मायतनं नुप्पज्जिस्सति। पच्छिमभविकानं तेसं तत्थ चक्खायतनञ्च नुप्पज्जिस्सति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ चक्खायतनं नुप्पज्जिस्सतीति? आमन्ता। (चक्खायतनमूलकं)<br>
६७. (क) यस्स यत्थ घानायतनं नुप्पज्जिस्सति तस्स तत्थ रूपायतनं नुप्पज्जिस्सतीति?<br>
रूपावचरानं तेसं तत्थ घानायतनं नुप्पज्जिस्सति, नो च तेसं तत्थ रूपायतनं नुप्पज्जिस्सति। पञ्चवोकारे पच्छिमभविकानं अरूपानं तेसं तत्थ घानायतनञ्च नुप्पज्जिस्सति रूपायतनञ्च नुप्पज्जिस्सति।<br>
(ख) यस्स वा पन यत्थ रूपायतनं नुप्पज्जिस्सति तस्स तत्थ घानायतनं नुप्पज्जिस्सतीति? आमन्ता।<br>
(क) यस्स यत्थ घानायतनं नुप्पज्जिस्सति तस्स तत्थ मनायतनं नुप्पज्जिस्सतीति?<br>
रूपावचरानं अरूपावचरानं तेसं तत्थ घानायतनं नुप्पज्जिस्सति, नो च तेसं तत्थ मनायतनं नुप्पज्जिस्सति। पच्छिमभविकानं असञ्ञसत्तानं तेसं तत्थ घानायतनञ्च नुप्पज्जिस्सति मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ घानायतनं नुप्पज्जिस्सतीति? आमन्ता।<br>
(क) यस्स यत्थ घानायतनं नुप्पज्जिस्सति तस्स तत्थ धम्मायतनं नुप्पज्जिस्सतीति?<br>
रूपावचरानं अरूपावचरानं तेसं तत्थ घानायतनं नुप्पज्जिस्सति, नो च तेसं तत्थ धम्मायतनं नुप्पज्जिस्सति। पच्छिमभविकानं तेसं तत्थ घानायतनञ्च नुप्पज्जिस्सति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ घानायतनं नुप्पज्जिस्सतीति? आमन्ता। (घानायतनमूलकं)<br>
६८. (क) यस्स यत्थ रूपायतनं नुप्पज्जिस्सति तस्स तत्थ मनायतनं नुप्पज्जिस्सतीति?<br>
अरूपानं तेसं तत्थ रूपायतनं नुप्पज्जिस्सति, नो च तेसं तत्थ मनायतनं नुप्पज्जिस्सति। पच्छिमभविकानं तेसं तत्थ रूपायतनञ्च नुप्पज्जिस्सति मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ रूपायतनं नुप्पज्जिस्सतीति ?<br>
असञ्ञसत्तानं तेसं तत्थ मनायतनं नुप्पज्जिस्सति, नो च तेसं तत्थ रूपायतनं नुप्पज्जिस्सति। पच्छिमभविकानं तेसं तत्थ मनायतनञ्च नुप्पज्जिस्सति रूपायतनञ्च नुप्पज्जिस्सति।<br>
(क) यस्स यत्थ रूपायतनं नुप्पज्जिस्सति तस्स तत्थ धम्मायतनं नुप्पज्जिस्सतीति?<br>
अरूपानं तेसं तत्थ रूपायतनं नुप्पज्जिस्सति, नो च तेसं तत्थ धम्मायतनं नुप्पज्जिस्सति। पच्छिमभविकानं तेसं तत्थ रूपायतनञ्च नुप्पज्जिस्सति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ रूपायतनं नुप्पज्जिस्सतीति? आमन्ता। (रूपायतनमूलकं)<br>
६९. (क) यस्स यत्थ मनायतनं नुप्पज्जिस्सति तस्स तत्थ धम्मायतनं नुप्पज्जिस्सतीति?<br>
असञ्ञसत्तानं तेसं तत्थ मनायतनं नुप्पज्जिस्सति, नो च तेसं तत्थ धम्मायतनं नुप्पज्जिस्सति। पच्छिमभविकानं तेसं तत्थ मनायतनञ्च नुप्पज्जिस्सति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ मनायतनं नुप्पज्जिस्सतीति? आमन्ता। (मनायतनमूलकं)<br>
(४) पच्चुप्पन्नातीतवारो</p>
<h2 id="क-अनलमपगगल-3">(क) अनुलोमपुग्गलो</h2>
<p>७०. (क) यस्स चक्खायतनं उप्पज्जति तस्स सोतायतनं उप्पज्जित्थाति? आमन्ता।<br>
(ख) यस्स वा पन सोतायतनं उप्पज्जित्थ तस्स चक्खायतनं उप्पज्जतीति ?<br>
सब्बेसं चवन्तानं अचक्खुकानं उपपज्जन्तानं तेसं सोतायतनं उप्पज्जित्थ , नो च तेसं चक्खायतनं उप्पज्जति। सचक्खुकानं उपपज्जन्तानं तेसं सोतायतनञ्च उप्पज्जित्थ चक्खायतनञ्च उप्पज्जति।<br>
यस्स चक्खायतनं उप्पज्जति तस्स घानायतनं…पे॰… रूपायतनं… मनायतनं… धम्मायतनं उप्पज्जित्थाति? आमन्ता।<br>
यस्स वा पन धम्मायतनं उप्पज्जित्थ तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं धम्मायतनं उप्पज्जित्थ, नो च तेसं चक्खायतनं उप्पज्जति। सचक्खुकानं उपपज्जन्तानं तेसं धम्मायतनञ्च उप्पज्जित्थ चक्खायतनञ्च उप्पज्जति। (चक्खायतनमूलकं)<br>
७१. यस्स घानायतनं उप्पज्जति तस्स रूपायतनं…पे॰… मनायतनं… धम्मायतनं उप्पज्जित्थाति? आमन्ता।<br>
यस्स वा पन धम्मायतनं उप्पज्जित्थ तस्स घानायतनं उप्पज्जतीति?<br>
सब्बेसं चवन्तानं अघानकानं उपपज्जन्तानं तेसं धम्मायतनं उप्पज्जित्थ, नो च तेसं घानायतनं उप्पज्जति। सघानकानं उपपज्जन्तानं तेसं धम्मायतनञ्च उप्पज्जित्थ घानायतनञ्च उप्पज्जति। (घानायतनमूलकं)<br>
७२. यस्स रूपायतनं उप्पज्जति तस्स मनायतनं…पे॰… धम्मायतनं उप्पज्जित्थाति? आमन्ता।<br>
यस्स वा पन धम्मायतनं उप्पज्जित्थ तस्स रूपायतनं उप्पज्जतीति?<br>
सब्बेसं चवन्तानं अरूपकानं उपपज्जन्तानं तेसं धम्मायतनं उप्पज्जित्थ, नो च तेसं रूपायतनं उप्पज्जति। सरूपकानं उपपज्जन्तानं तेसं धम्मायतनञ्च उप्पज्जित्थ रूपायतनञ्च उप्पज्जति। (रूपायतनमूलकं)<br>
७३. (क) यस्स मनायतनं उप्पज्जति तस्स धम्मायतनं उप्पज्जित्थाति? आमन्ता।<br>
(ख) यस्स वा पन धम्मायतनं उप्पज्जित्थ तस्स मनायतनं उप्पज्जतीति?<br>
सब्बेसं चवन्तानं अचित्तकानं उपपज्जन्तानं तेसं धम्मायतनं उप्पज्जित्थ, नो च तेसं मनायतनं उप्पज्जति। सचित्तकानं उपपज्जन्तानं तेसं धम्मायतनञ्च उप्पज्जित्थ मनायतनञ्च उप्पज्जति। (मनायतनमूलकं)</p>
<h2 id="ख-अनलमओकस-3">(ख) अनुलोमओकासो</h2>
<p>७४. यत्थ चक्खायतनं उप्पज्जति तत्थ सोतायतनं उप्पज्जित्थाति? आमन्ता।…पे॰…।</p>
<h2 id="ग-अनलमपगगलकस-3">(ग) अनुलोमपुग्गलोकासा</h2>
<p>७५. (क) यस्स यत्थ चक्खायतनं उप्पज्जति तस्स तत्थ सोतायतनं उप्पज्जित्थाति?<br>
सुद्धावासं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ सोतायतनं उप्पज्जित्थ। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति सोतायतनञ्च उप्पज्जित्थ।<br>
(ख) यस्स वा पन यत्थ सोतायतनं उप्पज्जित्थ तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं तेसं तत्थ सोतायतनं उप्पज्जित्थ, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ सोतायतनञ्च उप्पज्जित्थ चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ घानायतनं उप्पज्जित्थाति?<br>
रूपावचरं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ घानायतनं उप्पज्जित्थ। सचक्खुकानं कामावचरं उपपज्जन्तानं तेसं तत्थ चक्खायतनञ्च उप्पज्जति घानायतनञ्च उप्पज्जित्थ।<br>
(ख) यस्स वा पन यत्थ घानायतनं उप्पज्जित्थ तस्स तत्थ चक्खायतनं उप्पज्जतीति?<br>
कामावचरा चवन्तानं अचक्खुकानं कामावचरं उपपज्जन्तानं तेसं तत्थ घानायतनं उप्पज्जित्थ, नो च तेसं तत्थ चक्खायतनं उप्पज्जति। सचक्खुकानं कामावचरं उपपज्जन्तानं तेसं तत्थ घानायतनञ्च उप्पज्जित्थ चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ रूपायतनं उप्पज्जित्थाति?<br>
सुद्धावासं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ रूपायतनं उप्पज्जित्थ। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति रूपायतनञ्च उप्पज्जित्थ।<br>
(ख) यस्स वा पन यत्थ रूपायतनं उप्पज्जित्थ तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं असञ्ञसत्तानं तेसं तत्थ रूपायतनं उप्पज्जित्थ, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ रूपायतनञ्च च उप्पज्जित्थ चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ मनायतनं उप्पज्जित्थाति?<br>
सुद्धावासं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ मनायतनं उप्पज्जित्थ। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति मनायतनञ्च उप्पज्जित्थ।<br>
(ख) यस्स वा पन यत्थ मनायतनं उप्पज्जित्थ तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं अरूपानं तेसं तत्थ मनायतनं उप्पज्जित्थ, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ मनायतनञ्च उप्पज्जित्थ चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ धम्मायतनं उप्पज्जित्थाति?<br>
सुद्धावासं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ धम्मायतनं उप्पज्जित्थ। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति धम्मायतनञ्च उप्पज्जित्थ।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं तत्थ धम्मायतनं उप्पज्जित्थ, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ धम्मायतनञ्च उप्पज्जित्थ चक्खायतनञ्च उप्पज्जति। (चक्खायतनमूलकं)<br>
७६. (क) यस्स यत्थ घानायतनं उप्पज्जति तस्स तत्थ रूपायतनं उप्पज्जित्थाति? आमन्ता।<br>
(ख) यस्स वा पन यत्थ रूपायतनं उप्पज्जित्थ तस्स तत्थ घानायतनं उप्पज्जतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं तेसं तत्थ रूपायतनं उप्पज्जित्थ, नो च तेसं तत्थ घानायतनं उप्पज्जति। सघानकानं उपपज्जन्तानं तेसं तत्थ रूपायतनञ्च उप्पज्जित्थ घानायतनञ्च उप्पज्जति।<br>
(क) यस्स यत्थ घानायतनं उप्पज्जति तस्स तत्थ मनायतनं उप्पज्जित्थाति? आमन्ता।<br>
(ख) यस्स वा पन यत्थ मनायतनं उप्पज्जित्थ तस्स तत्थ घानायतनं उप्पज्जतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं अरूपावचरानं तेसं तत्थ मनायतनं उप्पज्जित्थ, नो च तेसं तत्थ घानायतनं उप्पज्जति। सघानकानं उपपज्जन्तानं तेसं तत्थ मनायतनञ्च उप्पज्जित्थ घानायतनञ्च उप्पज्जति।<br>
(क) यस्स यत्थ घानायतनं उप्पज्जति तस्स तत्थ धम्मायतनं उप्पज्जित्थाति? आमन्ता।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ घानायतनं उप्पज्जतीति?<br>
सब्बेसं चवन्तानं अघानकानं उपपज्जन्तानं तेसं तत्थ धम्मायतनं उप्पज्जित्थ, नो च तेसं तत्थ घानायतनं उप्पज्जति। सघानकानं उपपज्जन्तानं तेसं तत्थ धम्मायतनञ्च उप्पज्जित्थ घानायतनञ्च उप्पज्जति। (घानायतनमूलकं)<br>
७७. (क) यस्स यत्थ रूपायतनं उप्पज्जति तस्स तत्थ मनायतनं उप्पज्जित्थाति?<br>
सुद्धावासं उपपज्जन्तानं असञ्ञसत्तं उपपज्जन्तानं तेसं तत्थ रूपायतनं उप्पज्जति, नो च तेसं तत्थ मनायतनं उप्पज्जित्थ । इतरेसं पञ्चवोकारं उपपज्जन्तानं तेसं तत्थ रूपायतनञ्च उप्पज्जति मनायतनञ्च उप्पज्जित्थ।<br>
(ख) यस्स वा पन यत्थ मनायतनं उप्पज्जित्थ तस्स तत्थ रूपायतनं उप्पज्जतीति?<br>
पञ्चवोकारा चवन्तानं अरूपानं तेसं तत्थ मनायतनं उप्पज्जित्थ, नो च तेसं तत्थ रूपायतनं उप्पज्जति। पञ्चवोकारं उपपज्जन्तानं तेसं तत्थ मनायतनञ्च उप्पज्जित्थ रूपायतनञ्च उप्पज्जति।<br>
(क) यस्स यत्थ रूपायतनं उप्पज्जति तस्स तत्थ धम्मायतनं उप्पज्जित्थाति?<br>
सुद्धावासं उपपज्जन्तानं तेसं तत्थ रूपायतनं उप्पज्जति, नो च तेसं तत्थ धम्मायतनं उप्पज्जित्थ। इतरेसं सरूपकानं उपपज्जन्तानं तेसं तत्थ रूपायतनञ्च उप्पज्जति धम्मायतनञ्च उप्पज्जित्थ।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ रूपायतनं उप्पज्जतीति?<br>
सब्बेसं चवन्तानं अरूपकानं उपपज्जन्तानं तेसं तत्थ धम्मायतनं उप्पज्जित्थ, नो च तेसं तत्थ रूपायतनं उप्पज्जति। सरूपकानं उपपज्जन्तानं तेसं तत्थ धम्मायतनञ्च उप्पज्जित्थ रूपायतनञ्च उप्पज्जति। (रूपायतनमूलकं)<br>
७८. (क) यस्स यत्थ मनायतनं उप्पज्जति तस्स तत्थ धम्मायतनं उप्पज्जित्थाति?<br>
सुद्धावासं उपपज्जन्तानं तेसं तत्थ मनायतनं उप्पज्जति, नो च तेसं तत्थ धम्मायतनं उप्पज्जित्थ। इतरेसं सचित्तकानं उपपज्जन्तानं तेसं तत्थ मनायतनञ्च उप्पज्जति धम्मायतनञ्च उप्पज्जित्थ।<br>
(ख) यस्स वा पन यत्थ धम्मायतनं उप्पज्जित्थ तस्स तत्थ मनायतनं उप्पज्जतीति?<br>
सब्बेसं चवन्तानं अचित्तकानं उपपज्जन्तानं तेसं तत्थ धम्मायतनं उप्पज्जित्थ, नो च तेसं तत्थ मनायतनं उप्पज्जति। सचित्तकानं उपपज्जन्तानं तेसं तत्थ धम्मायतनञ्च उप्पज्जित्थ मनायतनञ्च उप्पज्जति। (मनायतनमूलकं)</p>
<h2 id="घ-पचचनकपगगल-3">(घ) पच्चनीकपुग्गलो</h2>
<p>७९. (क) यस्स चक्खायतनं नुप्पज्जति तस्स सोतायतनं नुप्पज्जित्थाति? उप्पज्जित्थ।<br>
(ख) यस्स वा पन सोतायतनं नुप्पज्जित्थ तस्स चक्खायतनं नुप्पज्जतीति? नत्थि।<br>
यस्स चक्खायतनं नुप्पज्जति तस्स घानायतनं…पे॰… रूपायतनं… मनायतनं… धम्मायतनं नुप्पज्जित्थाति? उप्पज्जित्थ।<br>
यस्स वा पन धम्मायतनं नुप्पज्जित्थ तस्स चक्खायतनं नुप्पज्जतीति? नत्थि।<br>
८०. यस्स घानायतनं…पे॰… रूपायतनं… मनायतनं नुप्पज्जति तस्स धम्मायतनं नुप्पज्जित्थाति? उप्पज्जित्थ।<br>
यस्स वा पन धम्मायतनं नुप्पज्जित्थ तस्स मनायतनं नुप्पज्जतीति? नत्थि।</p>
<h2 id="ङ-पचचनकओकस-3">(ङ) पच्चनीकओकासो</h2>
<p>८१. यत्थ चक्खायतनं नुप्पज्जति…पे॰…।</p>
<h2 id="च-पचचनकपगगलकस-3">(च) पच्चनीकपुग्गलोकासा</h2>
<p>८२. (क) यस्स यत्थ चक्खायतनं नुप्पज्जति तस्स तत्थ सोतायतनं नुप्पज्जित्थाति?<br>
पञ्चवोकारा चवन्तानं अचक्खुकानं कामावचरं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ सोतायतनं नुप्पज्जित्थ। सुद्धावासे परिनिब्बन्तानं असञ्ञसत्तानं अरूपानं तेसं तत्थ चक्खायतनञ्च नुप्पज्जति सोतायतनञ्च नुप्पज्जित्थ।<br>
(ख) यस्स वा पन यत्थ सोतायतनं नुप्पज्जित्थ तस्स तत्थ चक्खायतनं नुप्पज्जतीति?<br>
सुद्धावासं उपपज्जन्तानं तेसं तत्थ सोतायतनं नुप्पज्जित्थ, नो च तेसं तत्थ चक्खायतनं नुप्पज्जति। सुद्धावासे परिनिब्बन्तानं असञ्ञसत्तानं अरूपानं तेसं तत्थ सोतायतनञ्च नुप्पज्जित्थ चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ घानायतनं नुप्पज्जित्थाति?<br>
कामावचरा चवन्तानं अचक्खुकानं कामावचरं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ घानायतनं नुप्पज्जित्थ। रूपावचरा चवन्तानं असञ्ञसत्तानं अरूपानं तेसं तत्थ चक्खायतनञ्च नुप्पज्जति घानायतनञ्च नुप्पज्जित्थ।<br>
(ख) यस्स वा पन यत्थ घानायतनं नुप्पज्जित्थ तस्स तत्थ चक्खायतनं नुप्पज्जतीति?<br>
रूपावचरं उपपज्जन्तानं तेसं तत्थ घानायतनं नुप्पज्जित्थ, नो च तेसं तत्थ चक्खायतनं नुप्पज्जति। रूपावचरा चवन्तानं असञ्ञसत्तानं अरूपानं तेसं तत्थ घानायतनञ्च नुप्पज्जित्थ चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ रूपायतनं नुप्पज्जित्थाति?<br>
पञ्चवोकारा चवन्तानं अचक्खुकानं कामावचरं उपपज्जन्तानं असञ्ञसत्तानं तेसं तत्थ चक्खायतनं नुप्पज्जति, नो च तेसं तत्थ रूपायतनं नुप्पज्जित्थ। सुद्धावासे परिनिब्बन्तानं अरूपानं तेसं तत्थ चक्खायतनञ्च नुप्पज्जति रूपायतनञ्च नुप्पज्जित्थ।<br>
(ख) यस्स वा पन यत्थ रूपायतनं नुप्पज्जित्थ तस्स तत्थ चक्खायतनं नुप्पज्जतीति?<br>
सुद्धावासं उपपज्जन्तानं तेसं तत्थ रूपायतनं नुप्पज्जित्थ, नो च तेसं तत्थ चक्खायतनं नुप्पज्जति। सुद्धावासे परिनिब्बन्तानं अरूपानं तेसं तत्थ रूपायतनञ्च नुप्पज्जित्थ चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ मनायतनं नुप्पज्जित्थाति?<br>
पञ्चवोकारा चवन्तानं अचक्खुकानं कामावचरं उपपज्जन्तानं अरूपानं तेसं तत्थ चक्खायतनं नुप्पज्जति, नो च तेसं तत्थ मनायतनं नुप्पज्जित्थ। सुद्धावासे परिनिब्बन्तानं असञ्ञसत्तानं तेसं तत्थ चक्खायतनञ्च नुप्पज्जति मनायतनञ्च नुप्पज्जित्थ।<br>
(ख) यस्स वा पन यत्थ मनायतनं नुप्पज्जित्थ तस्स तत्थ चक्खायतनं नुप्पज्जतीति?<br>
सुद्धावासं उपपज्जन्तानं तेसं तत्थ मनायतनं नुप्पज्जित्थ, नो च तेसं तत्थ चक्खायतनं नुप्पज्जति। सुद्धावासे परिनिब्बन्तानं असञ्ञसत्तानं तेसं तत्थ मनायतनञ्च नुप्पज्जित्थ चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ धम्मायतनं नुप्पज्जित्थाति?<br>
सब्बेसं चवन्तानं अचक्खुकानं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ धम्मायतनं नुप्पज्जित्थ। सुद्धावासे परिनिब्बन्तानं तेसं तत्थ चक्खायतनञ्च नुप्पज्जति धम्मायतनञ्च नुप्पज्जित्थ।<br>
(ख) यस्स वा पन यत्थ धम्मायतनं नुप्पज्जित्थ तस्स तत्थ चक्खायतनं नुप्पज्जतीति?<br>
सुद्धावासं उपपज्जन्तानं तेसं तत्थ धम्मायतनं नुप्पज्जित्थ, नो च तेसं तत्थ चक्खायतनं नुप्पज्जति। सुद्धावासे परिनिब्बन्तानं तेसं तत्थ धम्मायतनञ्च नुप्पज्जित्थ चक्खायतनञ्च नुप्पज्जति। (चक्खायतनमूलकं)<br>
८३. (क) यस्स यत्थ घानायतनं नुप्पज्जति तस्स तत्थ रूपायतनं नुप्पज्जित्थाति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं तेसं तत्थ घानायतनं नुप्पज्जति, नो च तेसं तत्थ रूपायतनं नुप्पज्जित्थ। सुद्धावासानं अरूपानं तेसं तत्थ घानायतनञ्च नुप्पज्जति रूपायतनञ्च नुप्पज्जित्थ।<br>
(ख) यस्स वा पन यत्थ रूपायतनं नुप्पज्जित्थ तस्स तत्थ घानायतनं नुप्पज्जतीति? आमन्ता।<br>
(क) यस्स यत्थ घानायतनं नुप्पज्जति तस्स तत्थ मनायतनं नुप्पज्जित्थाति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं अरूपावचरानं तेसं तत्थ घानायतनं नुप्पज्जति, नो च तेसं तत्थ मनायतनं नुप्पज्जित्थ। सुद्धावासानं असञ्ञसत्तानं तेसं तत्थ घानायतनञ्च नुप्पज्जति मनायतनञ्च नुप्पज्जित्थ।<br>
(ख) यस्स वा पन यत्थ मनायतनं नुप्पज्जित्थ तस्स तत्थ घानायतनं नुप्पज्जतीति? आमन्ता।<br>
(क) यस्स यत्थ घानायतनं नुप्पज्जति तस्स तत्थ धम्मायतनं नुप्पज्जित्थाति?<br>
सब्बेसं चवन्तानं अघानकानं उपपज्जन्तानं तेसं तत्थ घानायतनं नुप्पज्जति, नो च तेसं तत्थ धम्मायतनं नुप्पज्जित्थ। सुद्धावासानं तेसं तत्थ घानायतनञ्च नुप्पज्जति धम्मायतनञ्च नुप्पज्जित्थ।<br>
(ख) यस्स वा पन यत्थ धम्मायतनं नुप्पज्जित्थ तस्स तत्थ घानायतनं नुप्पज्जतीति? आमन्ता। (घानायतनमूलकं)<br>
८४. (क) यस्स यत्थ रूपायतनं नुप्पज्जति तस्स तत्थ मनायतनं नुप्पज्जित्थाति?<br>
पञ्चवोकारा चवन्तानं अरूपानं तेसं तत्थ रूपायतनं नुप्पज्जति, नो च तेसं तत्थ मनायतनं नुप्पज्जित्थ। सुद्धावासे परिनिब्बन्तानं असञ्ञसत्ता चवन्तानं तेसं तत्थ रूपायतनञ्च नुप्पज्जति मनायतनञ्च नुप्पज्जित्थ।<br>
(ख) यस्स वा पन यत्थ मनायतनं नुप्पज्जित्थ तस्स तत्थ रूपायतनं नुप्पज्जतीति?<br>
सुद्धावासं उपपज्जन्तानं असञ्ञसत्तं उपपज्जन्तानं तेसं तत्थ मनायतनं नुप्पज्जित्थ, नो च तेसं तत्थ रूपायतनं नुप्पज्जति। सुद्धावासे परिनिब्बन्तानं असञ्ञसत्ता चवन्तानं तेसं तत्थ मनायतनञ्च नुप्पज्जित्थ रूपायतनञ्च नुप्पज्जति।<br>
(क) यस्स यत्थ रूपायतनं नुप्पज्जति तस्स तत्थ धम्मायतनं नुप्पज्जित्थाति?<br>
सब्बेसं चवन्तानं अरूपकानं उपपज्जन्तानं तेसं तत्थ रूपायतनं नुप्पज्जति, नो च तेसं तत्थ धम्मायतनं नुप्पज्जित्थ। सुद्धावासे परिनिब्बन्तानं तेसं तत्थ रूपायतनञ्च नुप्पज्जति धम्मायतनञ्च नुप्पज्जित्थ।<br>
(ख) यस्स वा पन यत्थ धम्मायतनं नुप्पज्जित्थ तस्स तत्थ रूपायतनं नुप्पज्जतीति?<br>
सुद्धावासं उपपज्जन्तानं तेसं तत्थ धम्मायतनं नुप्पज्जित्थ, नो च तेसं तत्थ रूपायतनं नुप्पज्जति। सुद्धावासे परिनिब्बन्तानं तेसं तत्थ धम्मायतनञ्च नुप्पज्जित्थ रूपायतनञ्च नुप्पज्जति। (रूपायतनमूलकं)<br>
८५. (क) यस्स यत्थ मनायतनं नुप्पज्जति तस्स तत्थ धम्मायतनं नुप्पज्जित्थाति?<br>
सब्बेसं चवन्तानं अचित्तकानं उपपज्जन्तानं तेसं तत्थ मनायतनं नुप्पज्जति, नो च तेसं तत्थ धम्मायतनं नुप्पज्जित्थ। सुद्धावासे परिनिब्बन्तानं तेसं तत्थ मनायतनञ्च नुप्पज्जति धम्मायतनञ्च नुप्पज्जित्थ।<br>
(ख) यस्स वा पन यत्थ धम्मायतनं नुप्पज्जित्थ तस्स तत्थ मनायतनं नुप्पज्जतीति?<br>
सुद्धावासं उपपज्जन्तानं तेसं तत्थ धम्मायतनं नुप्पज्जित्थ, नो च तेसं तत्थ मनायतनं नुप्पज्जति। सुद्धावासे परिनिब्बन्तानं तेसं तत्थ धम्मायतनञ्च नुप्पज्जित्थ मनायतनञ्च नुप्पज्जति। (मनायतनमूलकं)<br>
(५) पच्चुप्पन्नानागतवारो</p>
<h2 id="क-अनलमपगगल-4">(क) अनुलोमपुग्गलो</h2>
<p>८६. (क) यस्स चक्खायतनं उप्पज्जति तस्स सोतायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं चक्खायतनं उप्पज्जति, नो च तेसं सोतायतनं उप्पज्जिस्सति। इतरेसं सचक्खुकानं उपपज्जन्तानं तेसं चक्खायतनञ्च उप्पज्जति सोतायतनञ्च उप्पज्जिस्सति।<br>
(ख) यस्स वा पन सोतायतनं उप्पज्जिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं सोतायतनं उप्पज्जिस्सति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं सोतायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स घानायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं उपपज्जन्तानं तेसं चक्खायतनं उप्पज्जति, नो च तेसं घानायतनं उप्पज्जिस्सति। इतरेसं सचक्खुकानं उपपज्जन्तानं तेसं चक्खायतनञ्च उप्पज्जति घानायतनञ्च उप्पज्जिस्सति।<br>
(ख) यस्स वा पन घानायतनं उप्पज्जिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं घानायतनं उप्पज्जिस्सति , नो च तेसं चक्खायतनं उप्पज्जति। सचक्खुकानं उपपज्जन्तानं तेसं घानायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स रूपायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं चक्खायतनं उप्पज्जति, नो च तेसं रूपायतनं उप्पज्जिस्सति। इतरेसं सचक्खुकानं उपपज्जन्तानं तेसं चक्खायतनञ्च उप्पज्जति रूपायतनञ्च उप्पज्जिस्सति।<br>
(ख) यस्स वा पन रूपायतनं उप्पज्जिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं रूपायतनं उप्पज्जिस्सति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं रूपायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स मनायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं चक्खायतनं उप्पज्जति, नो च तेसं मनायतनं उप्पज्जिस्सति। इतरेसं सचक्खुकानं उपपज्जन्तानं तेसं चक्खायतनञ्च उप्पज्जति मनायतनञ्च उप्पज्जिस्सति।<br>
(ख) यस्स वा पन मनायतनं उप्पज्जिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं मनायतनं उप्पज्जिस्सति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं मनायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स धम्मायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं चक्खायतनं उप्पज्जति, नो च तेसं धम्मायतनं उप्पज्जिस्सति। इतरेसं सचक्खुकानं उपपज्जन्तानं तेसं चक्खायतनञ्च उप्पज्जति धम्मायतनञ्च उप्पज्जिस्सति।<br>
(ख) यस्स वा पन धम्मायतनं उप्पज्जिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं धम्मायतनं उप्पज्जिस्सति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं धम्मायतनञ्च उप्पज्जिस्सति चक्खायतनञ्च उप्पज्जति। (चक्खायतनमूलकं)<br>
८७. (क) यस्स घानायतनं उप्पज्जति तस्स रूपायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं घानायतनं उप्पज्जति, नो च तेसं रूपायतनं उप्पज्जिस्सति। इतरेसं सघानकानं उपपज्जन्तानं तेसं घानायतनञ्च उप्पज्जति रूपायतनञ्च उप्पज्जिस्सति।<br>
(ख) यस्स वा पन रूपायतनं उप्पज्जिस्सति तस्स घानायतनं उप्पज्जतीति?<br>
सब्बेसं चवन्तानं अघानकानं उपपज्जन्तानं तेसं रूपायतनं उप्पज्जिस्सति, नो च तेसं घानायतनं उप्पज्जति। सघानकानं उपपज्जन्तानं तेसं रूपायतनञ्च उप्पज्जिस्सति घानायतनञ्च उप्पज्जति।<br>
(क) यस्स घानायतनं उप्पज्जति तस्स मनायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं तेसं घानायतनं उप्पज्जति, नो च तेसं मनायतनं उप्पज्जिस्सति। इतरेसं सघानकानं उपपज्जन्तानं तेसं घानायतनञ्च उप्पज्जति मनायतनञ्च उप्पज्जिस्सति।<br>
(ख) यस्स वा पन मनायतनं उप्पज्जिस्सति तस्स घानायतनं उप्पज्जतीति?<br>
सब्बेसं चवन्तानं अघानकानं उपपज्जन्तानं तेसं मनायतनं उप्पज्जिस्सति, नो च तेसं घानायतनं उप्पज्जति। सघानकानं उपपज्जन्तानं तेसं मनायतनञ्च उप्पज्जिस्सति घानायतनञ्च उप्पज्जति।<br>
(क) यस्स घानायतनं उप्पज्जति तस्स धम्मायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं तेसं घानायतनं उप्पज्जति , नो च तेसं धम्मायतनं उप्पज्जिस्सति। इतरेसं सघानकानं उपपज्जन्तानं तेसं घानायतनञ्च उप्पज्जति धम्मायतनञ्च उप्पज्जिस्सति ।<br>
(ख) यस्स वा पन धम्मायतनं उप्पज्जिस्सति तस्स घानायतनं उप्पज्जतीति?<br>
सब्बेसं चवन्तानं अघानकानं उपपज्जन्तानं तेसं धम्मायतनं उप्पज्जिस्सति, नो च तेसं घानायतनं उप्पज्जति। सघानकानं उपपज्जन्तानं तेसं धम्मायतनञ्च उप्पज्जिस्सति घानायतनञ्च उप्पज्जति। (घानायतनमूलकं)<br>
८८. (क) यस्स रूपायतनं उप्पज्जति तस्स मनायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं रूपायतनं उप्पज्जति, नो च तेसं मनायतनं उप्पज्जिस्सति। इतरेसं सरूपकानं उपपज्जन्तानं तेसं रूपायतनञ्च उप्पज्जति मनायतनञ्च उप्पज्जिस्सति।<br>
(ख) यस्स वा पन मनायतनं उप्पज्जिस्सति तस्स रूपायतनं उप्पज्जतीति?<br>
सब्बेसं चवन्तानं अरूपकानं उपपज्जन्तानं तेसं मनायतनं उप्पज्जिस्सति, नो च तेसं रूपायतनं उप्पज्जति । सरूपकानं उपपज्जन्तानं तेसं मनायतनञ्च उप्पज्जिस्सति रूपायतनञ्च उप्पज्जति।<br>
(क) यस्स रूपायतनं उप्पज्जति तस्स धम्मायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं रूपायतनं उप्पज्जति, नो च तेसं धम्मायतनं उप्पज्जिस्सति। इतरेसं सरूपकानं उपपज्जन्तानं तेसं रूपायतनञ्च उप्पज्जति धम्मायतनञ्च उप्पज्जिस्सति।<br>
(ख) यस्स वा पन धम्मायतनं उप्पज्जिस्सति तस्स रूपायतनं उप्पज्जतीति?<br>
सब्बेसं चवन्तानं अरूपकानं उपपज्जन्तानं तेसं धम्मायतनं उप्पज्जिस्सति, नो च तेसं रूपायतनं उप्पज्जति। सरूपकानं उपपज्जन्तानं तेसं धम्मायतनञ्च उप्पज्जिस्सति रूपायतनञ्च उप्पज्जति। (रूपायतनमूलकं)<br>
८९. (क) यस्स मनायतनं उप्पज्जति तस्स धम्मायतनं उप्पज्जिस्सतीति?<br>
पच्छिमभविकानं उपपज्जन्तानं तेसं मनायतनं उप्पज्जति, नो च तेसं धम्मायतनं उप्पज्जिस्सति। इतरेसं सचित्तकानं उपपज्जन्तानं तेसं मनायतनञ्च उप्पज्जति, धम्मायतनञ्च उप्पज्जिस्सति।<br>
(ख) यस्स वा पन धम्मायतनं उप्पज्जिस्सति तस्स मनायतनं उप्पज्जतीति?<br>
सब्बेसं चवन्तानं अचित्तकानं उपपज्जन्तानं तेसं धम्मायतनं उप्पज्जिस्सति, नो च तेसं मनायतनं उप्पज्जति। सचित्तकानं उपपज्जन्तानं तेसं धम्मायतनञ्च उप्पज्जिस्सति मनायतनञ्च उप्पज्जति।</p>
<h2 id="ख-अनलमओकस-4">(ख) अनुलोमओकासो</h2>
<p>९०. यत्थ चक्खायतनं उप्पज्जति…पे॰…।</p>
<h2 id="ग-अनलमपगगलकस-4">(ग) अनुलोमपुग्गलोकासा</h2>
<p>९१. (क) यस्स यत्थ चक्खायतनं उप्पज्जति तस्स तत्थ सोतायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ सोतायतनं उप्पज्जिस्सति। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति सोतायतनञ्च उप्पज्जिस्सति।<br>
(ख) यस्स वा पन यत्थ सोतायतनं उप्पज्जिस्सति तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं तेसं तत्थ सोतायतनं उप्पज्जिस्सति, नो च तेसं तत्थ चक्खायतनं उप्पज्जति । सचक्खुकानं उपपज्जन्तानं तेसं तत्थ सोतायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ घानायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं रूपावचरं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ घानायतनं उप्पज्जिस्सति। इतरेसं सचक्खुकानं कामावचरं उपपज्जन्तानं तेसं तत्थ चक्खायतनञ्च उप्पज्जति घानायतनञ्च उप्पज्जिस्सति।<br>
(ख) यस्स वा पन यत्थ घानायतनं उप्पज्जिस्सति तस्स तत्थ चक्खायतनं उप्पज्जतीति?<br>
कामावचरा चवन्तानं अचक्खुकानं कामावचरं उपपज्जन्तानं तेसं तत्थ घानायतनं उप्पज्जिस्सति, नो च तेसं तत्थ चक्खायतनं उप्पज्जति। सचक्खुकानं कामावचरं उपपज्जन्तानं तेसं तत्थ घानायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ रूपायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ रूपायतनं उप्पज्जिस्सति। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति रूपायतनञ्च उप्पज्जिस्सति।<br>
(ख) यस्स वा पन यत्थ रूपायतनं उप्पज्जिस्सति तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं असञ्ञसत्तानं तेसं तत्थ रूपायतनं उप्पज्जिस्सति, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ रूपायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ मनायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ मनायतनं उप्पज्जिस्सति। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति मनायतनञ्च उप्पज्जिस्सति।<br>
(ख) यस्स वा पन यत्थ मनायतनं उप्पज्जिस्सति तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं अरूपानं तेसं तत्थ मनायतनं उप्पज्जिस्सति, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ मनायतनञ्च उप्पज्जिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ धम्मायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ धम्मायतनं उप्पज्जिस्सति। इतरेसं सचक्खुकानं उपपज्जन्तानं तेसं तत्थ चक्खायतनञ्च उप्पज्जति धम्मायतनञ्च उप्पज्जिस्सति।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं तत्थ धम्मायतनं उप्पज्जिस्सति , नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ धम्मायतनञ्च उप्पज्जिस्सति चक्खायतनञ्च उप्पज्जति। (चक्खायतनमूलकं)<br>
९२. (क) यस्स यत्थ घानायतनं उप्पज्जति तस्स तत्थ रूपायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं तेसं तत्थ घानायतनं उप्पज्जति , नो च तेसं तत्थ रूपायतनं उप्पज्जिस्सति। इतरेसं सघानकानं उपपज्जन्तानं तेसं तत्थ घानायतनञ्च उप्पज्जति रूपायतनञ्च उप्पज्जिस्सति।<br>
(ख) यस्स वा पन यत्थ रूपायतनं उप्पज्जिस्सति तस्स तत्थ घानायतनं उप्पज्जतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं तेसं तत्थ रूपायतनं उप्पज्जिस्सति, नो च तेसं तत्थ घानायतनं उप्पज्जति। सघानकानं उपपज्जन्तानं तेसं तत्थ रूपायतनञ्च उप्पज्जिस्सति घानायतनञ्च उप्पज्जति।<br>
(क) यस्स यत्थ घानायतनं उप्पज्जति तस्स तत्थ मनायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं तेसं तत्थ घानायतनं उप्पज्जति, नो च तेसं तत्थ मनायतनं उप्पज्जिस्सति। इतरेसं सघानकानं उपपज्जन्तानं तेसं तत्थ घानायतनञ्च उप्पज्जति मनायतनञ्च उप्पज्जिस्सति।<br>
(ख) यस्स वा पन यत्थ मनायतनं उप्पज्जिस्सति तस्स तत्थ घानायतनं उप्पज्जतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं अरूपावचरानं तेसं तत्थ मनायतनं उप्पज्जिस्सति, नो च तेसं तत्थ घानायतनं उप्पज्जति। सघानकानं उपपज्जन्तानं तेसं तत्थ मनायतनञ्च उप्पज्जिस्सति घानायतनञ्च उप्पज्जति।<br>
(क) यस्स यत्थ घानायतनं उप्पज्जति तस्स तत्थ धम्मायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं तेसं तत्थ घानायतनं उप्पज्जति, नो च तेसं तत्थ धम्मायतनं उप्पज्जिस्सति। इतरेसं सघानकानं उपपज्जन्तानं तेसं तत्थ घानायतनञ्च उप्पज्जति धम्मायतनञ्च उप्पज्जिस्सति।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ घानायतनं उप्पज्जतीति?<br>
सब्बेसं चवन्तानं अघानकानं उपपज्जन्तानं तेसं तत्थ धम्मायतनं उप्पज्जिस्सति, नो च तेसं तत्थ घानायतनं उप्पज्जति। सघानकानं उपपज्जन्तानं तेसं तत्थ धम्मायतनञ्च उप्पज्जिस्सति घानायतनञ्च उप्पज्जति। (घानायतनमूलकं)<br>
९३. (क) यस्स यत्थ रूपायतनं उप्पज्जति तस्स तत्थ मनायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं असञ्ञसत्तं उपपज्जन्तानं तेसं तत्थ रूपायतनं उप्पज्जति, नो च तेसं तत्थ मनायतनं उप्पज्जिस्सति। इतरेसं पञ्चवोकारं उपपज्जन्तानं तेसं तत्थ रूपायतनञ्च उप्पज्जति मनायतनञ्च उप्पज्जिस्सति।<br>
(ख) यस्स वा पन यत्थ मनायतनं उप्पज्जिस्सति तस्स तत्थ रूपायतनं उप्पज्जतीति?<br>
पञ्चवोकारा चवन्तानं अरूपानं तेसं तत्थ मनायतनं उप्पज्जिस्सति , नो च तेसं तत्थ रूपायतनं उप्पज्जति। पञ्चवोकारं उपपज्जन्तानं तेसं तत्थ मनायतनञ्च उप्पज्जिस्सति रूपायतनञ्च उप्पज्जति।<br>
(क) यस्स यत्थ रूपायतनं उप्पज्जति तस्स तत्थ धम्मायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं तत्थ रूपायतनं उप्पज्जति, नो च तेसं तत्थ धम्मायतनं उप्पज्जिस्सति। इतरेसं सरूपकानं उपपज्जन्तानं तेसं तत्थ रूपायतनञ्च उप्पज्जति धम्मायतनञ्च उप्पज्जिस्सति।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ रूपायतनं उप्पज्जतीति?<br>
सब्बेसं चवन्तानं अरूपकानं उपपज्जन्तानं तेसं तत्थ धम्मायतनं उप्पज्जिस्सति, नो च तेसं तत्थ रूपायतनं उप्पज्जति। सरूपकानं उपपज्जन्तानं तेसं तत्थ धम्मायतनञ्च उप्पज्जिस्सति रूपायतनञ्च उप्पज्जति। (रूपायतनमूलकं)<br>
९४. (क) यस्स यत्थ मनायतनं उप्पज्जति तस्स तत्थ धम्मायतनं उप्पज्जिस्सतीति?<br>
पच्छिमभविकानं उपपज्जन्तानं तेसं तत्थ मनायतनं उप्पज्जति, नो च तेसं तत्थ धम्मायतनं उप्पज्जिस्सति। इतरेसं सचित्तकानं उपपज्जन्तानं तेसं तत्थ मनायतनञ्च उप्पज्जति धम्मायतनञ्च उप्पज्जिस्सति।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ मनायतनं उप्पज्जतीति?<br>
सब्बेसं चवन्तानं अचित्तकानं उपपज्जन्तानं तेसं तत्थ धम्मायतनं उप्पज्जिस्सति, नो च तेसं तत्थ मनायतनं उप्पज्जति। सचित्तकानं उपपज्जन्तानं तेसं तत्थ धम्मायतनञ्च उप्पज्जिस्सति मनायतनञ्च उप्पज्जति। (मनायतनमूलकं)</p>
<h2 id="घ-पचचनकपगगल-4">(घ) पच्चनीकपुग्गलो</h2>
<p>९५. (क) यस्स चक्खायतनं नुप्पज्जति तस्स सोतायतनं नुप्पज्जिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं सोतायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जति सोतायतनञ्च नुप्पज्जिस्सति।<br>
(ख) यस्स वा पन सोतायतनं नुप्पज्जिस्सति तस्स चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं सोतायतनं नुप्पज्जिस्सति, नो च तेसं चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं सोतायतनञ्च नुप्पज्जिस्सति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स घानायतनं नुप्पज्जिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं घानायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जति घानायतनञ्च नुप्पज्जिस्सति।<br>
(ख) यस्स वा पन घानायतनं नुप्पज्जिस्सति तस्स चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं उपपज्जन्तानं तेसं घानायतनं नुप्पज्जिस्सति, नो च तेसं चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च नुप्पज्जिस्सति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स रूपायतनं नुप्पज्जिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं रूपायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जति रूपायतनञ्च नुप्पज्जिस्सति।<br>
(ख) यस्स वा पन रूपायतनं नुप्पज्जिस्सति तस्स चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं रूपायतनं नुप्पज्जिस्सति, नो च तेसं चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं रूपायतनञ्च नुप्पज्जिस्सति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स मनायतनं नुप्पज्जिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं मनायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं तेसं चक्खायतनञ्च नुप्पज्जति मनायतनञ्च नुप्पज्जिस्सति।<br>
(ख) यस्स वा पन मनायतनं नुप्पज्जिस्सति तस्स चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं मनायतनं नुप्पज्जिस्सति, नो च तेसं चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं तेसं मनायतनञ्च नुप्पज्जिस्सति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स धम्मायतनं नुप्पज्जिस्सतीति ?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं धम्मायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं तेसं चक्खायतनञ्च नुप्पज्जति धम्मायतनञ्च नुप्पज्जिस्सति।<br>
(ख) यस्स वा पन धम्मायतनं नुप्पज्जिस्सति तस्स चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं धम्मायतनं नुप्पज्जिस्सति, नो च तेसं चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं तेसं धम्मायतनञ्च नुप्पज्जिस्सति चक्खायतनञ्च नुप्पज्जति। (चक्खायतनमूलकं)<br>
९६. (क) यस्स घानायतनं नुप्पज्जति तस्स रूपायतनं नुप्पज्जिस्सतीति?<br>
सब्बेसं चवन्तानं अघानकानं उपपज्जन्तानं तेसं घानायतनं नुप्पज्जति, नो च तेसं रूपायतनं नुप्पज्जिस्सति। कामावचरे परिनिब्बन्तानं रूपावचरे अरूपावचरे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च नुप्पज्जति रूपायतनञ्च नुप्पज्जिस्सति।<br>
(ख) यस्स वा पन रूपायतनं नुप्पज्जिस्सति तस्स घानायतनं नुप्पज्जतीति?<br>
पच्छिमभविकानं कामावचरं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं रूपायतनं नुप्पज्जिस्सति, नो च तेसं घानायतनं नुप्पज्जति। कामावचरे परिनिब्बन्तानं रूपावचरे अरूपावचरे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं रूपायतनञ्च नुप्पज्जिस्सति घानायतनञ्च नुप्पज्जति।<br>
यस्स घानायतनं नुप्पज्जति तस्स मनायतनं…पे॰… धम्मायतनं नुप्पज्जिस्सतीति?<br>
सब्बेसं चवन्तानं अघानकानं उपपज्जन्तानं तेसं घानायतनं नुप्पज्जति, नो च तेसं धम्मायतनं नुप्पज्जिस्सति। कामावचरे परिनिब्बन्तानं रूपावचरे अरूपावचरे पच्छिमभविकानं तेसं घानायतनञ्च नुप्पज्जति धम्मायतनञ्च नुप्पज्जिस्सति।<br>
यस्स वा पन धम्मायतनं नुप्पज्जिस्सति तस्स घानायतनं नुप्पज्जतीति?<br>
पच्छिमभविकानं कामावचरं उपपज्जन्तानं तेसं धम्मायतनं नुप्पज्जिस्सति, नो च तेसं घानायतनं नुप्पज्जति। कामावचरे परिनिब्बन्तानं रूपावचरे अरूपावचरे पच्छिमभविकानं तेसं धम्मायतनञ्च नुप्पज्जिस्सति घानायतनञ्च नुप्पज्जति। (घानायतनमूलकं)<br>
९७. यस्स रूपायतनं नुप्पज्जति तस्स मनायतनं…पे॰… धम्मायतनं नुप्पज्जिस्सतीति?<br>
सब्बेसं चवन्तानं अरूपकानं उपपज्जन्तानं तेसं रूपायतनं नुप्पज्जति, नो च तेसं धम्मायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं तेसं रूपायतनञ्च नुप्पज्जति धम्मायतनञ्च नुप्पज्जिस्सति।<br>
यस्स वा पन धम्मायतनं नुप्पज्जिस्सति तस्स रूपायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं धम्मायतनं नुप्पज्जिस्सति, नो च तेसं रूपायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं तेसं धम्मायतनञ्च नुप्पज्जिस्सति रूपायतनञ्च नुप्पज्जति। (रूपायतनमूलकं)<br>
९८. (क) यस्स मनायतनं नुप्पज्जति तस्स धम्मायतनं नुप्पज्जिस्सतीति?<br>
सब्बेसं चवन्तानं अचित्तकानं उपपज्जन्तानं तेसं मनायतनं नुप्पज्जति, नो च तेसं धम्मायतनं नुप्पज्जिस्सति। परिनिब्बन्तानं तेसं मनायतनञ्च नुप्पज्जति धम्मायतनञ्च नुप्पज्जिस्सति।<br>
(ख) यस्स वा पन धम्मायतनं नुप्पज्जिस्सति तस्स मनायतनं नुप्पज्जतीति?<br>
पच्छिमभविकानं उपपज्जन्तानं तेसं धम्मायतनं नुप्पज्जिस्सति, नो च तेसं मनायतनं नुप्पज्जति। परिनिब्बन्तानं तेसं धम्मायतनञ्च नुप्पज्जिस्सति मनायतनञ्च नुप्पज्जति। (मनायतनमूलकं)</p>
<h2 id="ङ-पचचनकओकस-4">(ङ) पच्चनीकओकासो</h2>
<p>९९. यत्थ चक्खायतनं नुप्पज्जति…पे॰…।</p>
<h2 id="च-पचचनकपगगलकस-4">(च) पच्चनीकपुग्गलोकासा</h2>
<p>१००. (क) यस्स यत्थ चक्खायतनं नुप्पज्जति तस्स तत्थ सोतायतनं नुप्पज्जिस्सतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ सोतायतनं नुप्पज्जिस्सति। पञ्चवोकारे परिनिब्बन्तानं असञ्ञसत्तानं अरूपानं तेसं तत्थ चक्खायतनञ्च नुप्पज्जति सोतायतनञ्च नुप्पज्जिस्सति।<br>
(ख) यस्स वा पन यत्थ सोतायतनं नुप्पज्जिस्सति तस्स तत्थ चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं तत्थ सोतायतनं नुप्पज्जिस्सति, नो च तेसं तत्थ चक्खायतनं नुप्पज्जति। पञ्चवोकारे परिनिब्बन्तानं असञ्ञसत्तानं अरूपानं तेसं तत्थ सोतायतनञ्च नुप्पज्जिस्सति चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ घानायतनं नुप्पज्जिस्सतीति?<br>
कामावचरा चवन्तानं अचक्खुकानं कामावचरं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ घानायतनं नुप्पज्जिस्सति। कामावचरे परिनिब्बन्तानं रूपावचरा चवन्तानं असञ्ञसत्तानं अरूपानं तेसं तत्थ चक्खायतनञ्च नुप्पज्जति घानायतनञ्च नुप्पज्जिस्सति।<br>
(ख) यस्स वा पन यत्थ घानायतनं नुप्पज्जिस्सति तस्स तत्थ चक्खायतनं नुप्पज्जतीति?<br>
पच्छिमभविकानं कामावचरं उपपज्जन्तानं रूपावचरं उपपज्जन्तानं तेसं तत्थ घानायतनं नुप्पज्जिस्सति, नो च तेसं तत्थ चक्खायतनं नुप्पज्जति। कामावचरे परिनिब्बन्तानं रूपावचरा चवन्तानं असञ्ञसत्तानं अरूपानं तेसं तत्थ घानायतनञ्च नुप्पज्जिस्सति चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ रूपायतनं नुप्पज्जिस्सतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं असञ्ञसत्तानं तेसं तत्थ चक्खायतनं नुप्पज्जति, नो च तेसं तत्थ रूपायतनं नुप्पज्जिस्सति। पञ्चवोकारे परिनिब्बन्तानं अरूपानं तेसं तत्थ चक्खायतनञ्च नुप्पज्जति रूपायतनञ्च नुप्पज्जिस्सति।<br>
(ख) यस्स वा पन यत्थ रूपायतनं नुप्पज्जिस्सति तस्स तत्थ चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं तत्थ रूपायतनं नुप्पज्जिस्सति, नो च तेसं तत्थ चक्खायतनं नुप्पज्जति। पञ्चवोकारे परिनिब्बन्तानं अरूपानं तेसं तत्थ रूपायतनञ्च नुप्पज्जिस्सति चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ मनायतनं नुप्पज्जिस्सतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं अरूपानं तेसं तत्थ चक्खायतनं नुप्पज्जति, नो च तेसं तत्थ मनायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं असञ्ञसत्तानं तेसं तत्थ चक्खायतनञ्च नुप्पज्जति मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं तत्थ मनायतनं नुप्पज्जिस्सति, नो च तेसं तत्थ चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं असञ्ञसत्तानं तेसं तत्थ मनायतनं नुप्पज्जिस्सति चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ धम्मायतनं नुप्पज्जिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ धम्मायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं तेसं तत्थ चक्खायतनञ्च नुप्पज्जति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ चक्खायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं तत्थ धम्मायतनं नुप्पज्जिस्सति, नो च तेसं तत्थ चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं तेसं तत्थ धम्मायतनञ्च नुप्पज्जिस्सति चक्खायतनञ्च नुप्पज्जति। (चक्खायतनमूलकं)<br>
१०१. (क) यस्स यत्थ घानायतनं नुप्पज्जति तस्स तत्थ रूपायतनं नुप्पज्जिस्सतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं तेसं तत्थ घानायतनं नुप्पज्जति, नो च तेसं तत्थ रूपायतनं नुप्पज्जिस्सति। कामावचरे परिनिब्बन्तानं रूपावचरे पच्छिमभविकानं अरूपानं तेसं तत्थ घानायतनञ्च नुप्पज्जति रूपायतनञ्च नुप्पज्जिस्सति ।<br>
(ख) यस्स वा पन यत्थ रूपायतनं नुप्पज्जिस्सति तस्स तत्थ घानायतनं नुप्पज्जतीति?<br>
पच्छिमभविकानं कामावचरं उपपज्जन्तानं तेसं तत्थ रूपायतनं नुप्पज्जिस्सति, नो च तेसं तत्थ घानायतनं नुप्पज्जति। कामावचरे परिनिब्बन्तानं रूपावचरे पच्छिमभविकानं अरूपानं तेसं तत्थ रूपायतनञ्च नुप्पज्जिस्सति घानायतनञ्च नुप्पज्जति।<br>
(क) यस्स यत्थ घानायतनं नुप्पज्जति तस्स तत्थ मनायतनं नुप्पज्जिस्सतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं अरूपावचरानं तेसं तत्थ घानायतनं नुप्पज्जति, नो च तेसं तत्थ मनायतनं नुप्पज्जिस्सति। कामावचरे परिनिब्बन्तानं रूपावचरे अरूपावचरे पच्छिमभविकानं असञ्ञसत्तानं तेसं तत्थ घानायतनञ्च नुप्पज्जति मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ घानायतनं नुप्पज्जतीति?<br>
पच्छिमभविकानं कामावचरं उपपज्जन्तानं तेसं तत्थ मनायतनं नुप्पज्जिस्सति, नो च तेसं तत्थ घानायतनं नुप्पज्जति। कामावचरे परिनिब्बन्तानं रूपावचरे अरूपावचरे पच्छिमभविकानं असञ्ञसत्तानं तेसं तत्थ मनायतनञ्च नुप्पज्जिस्सति घानायतनञ्च नुप्पज्जति।<br>
(क) यस्स यत्थ घानायतनं नुप्पज्जति तस्स तत्थ धम्मायतनं नुप्पज्जिस्सतीति?<br>
सब्बेसं चवन्तानं अघानकानं उपपज्जन्तानं तेसं तत्थ घानायतनं नुप्पज्जति, नो च तेसं तत्थ धम्मायतनं नुप्पज्जिस्सति। कामावचरे परिनिब्बन्तानं रूपावचरे अरूपावचरे पच्छिमभविकानं तेसं तत्थ घानायतनञ्च नुप्पज्जति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ घानायतनं नुप्पज्जतीति?<br>
पच्छिमभविकानं कामावचरं उपपज्जन्तानं तेसं तत्थ धम्मायतनं नुप्पज्जिस्सति, नो च तेसं तत्थ घानायतनं नुप्पज्जति। कामावचरे परिनिब्बन्तानं रूपावचरे अरूपावचरे पच्छिमभविकानं तेसं तत्थ धम्मायतनञ्च नुप्पज्जिस्सति घानायतनञ्च नुप्पज्जति। (घानायतनमूलकं)<br>
१०२. (क) यस्स यत्थ रूपायतनं नुप्पज्जति तस्स तत्थ मनायतनं नुप्पज्जिस्सतीति?<br>
पञ्चवोकारा चवन्तानं अरूपानं तेसं तत्थ रूपायतनं नुप्पज्जति, नो च तेसं तत्थ मनायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं असञ्ञसत्ता चवन्तानं तेसं तत्थ रूपायतनञ्च नुप्पज्जति मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ रूपायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं असञ्ञसत्तं उपपज्जन्तानं तेसं तत्थ मनायतनं नुप्पज्जिस्सति, नो च तेसं तत्थ रूपायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं असञ्ञसत्ता चवन्तानं तेसं तत्थ मनायतनञ्च नुप्पज्जिस्सति रूपायतनञ्च नुप्पज्जति।<br>
(क) यस्स यत्थ रूपायतनं नुप्पज्जति तस्स तत्थ धम्मायतनं नुप्पज्जिस्सतीति?<br>
सब्बेसं चवन्तानं अरूपकानं उपपज्जन्तानं तेसं तत्थ रूपायतनं नुप्पज्जति, नो च तेसं तत्थ धम्मायतनं नुप्पज्जिस्सति। पञ्चवोकारे परिनिब्बन्तानं अरूपे पच्छिमभविकानं तेसं तत्थ रूपायतनञ्च नुप्पज्जति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ रूपायतनं नुप्पज्जतीति?<br>
पच्छिमभविकानं पञ्चवोकारं उपपज्जन्तानं तेसं तत्थ धम्मायतनं नुप्पज्जिस्सति, नो च तेसं तत्थ रूपायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं तेसं तत्थ धम्मायतनञ्च नुप्पज्जिस्सति रूपायतनञ्च नुप्पज्जति। (रूपायतनमूलकं)<br>
१०३. (क) यस्स यत्थ मनायतनं नुप्पज्जति तस्स तत्थ धम्मायतनं नुप्पज्जिस्सतीति?<br>
सब्बेसं चवन्तानं अचित्तकानं उपपज्जन्तानं तेसं तत्थ मनायतनं नुप्पज्जति, नो च तेसं तत्थ धम्मायतनं नुप्पज्जिस्सति। परिनिब्बन्तानं तेसं तत्थ मनायतनञ्च नुप्पज्जति धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ मनायतनं नुप्पज्जतीति?<br>
पच्छिमभविकानं उपपज्जन्तानं तेसं तत्थ धम्मायतनं नुप्पज्जिस्सति, नो च तेसं तत्थ मनायतनं नुप्पज्जति। परिनिब्बन्तानं तेसं तत्थ धम्मायतनञ्च नुप्पज्जिस्सति मनायतनञ्च नुप्पज्जति। (मनायतनमूलकं)<br>
(६) अतीतानागतवारो</p>
<h2 id="क-अनलमपगगल-5">(क) अनुलोमपुग्गलो</h2>
<p>१०४. (क) यस्स चक्खायतनं उप्पज्जित्थ तस्स सोतायतनं उप्पज्जिस्सतीति?<br>
पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चक्खायतनं उप्पज्जित्थ, नो च तेसं सोतायतनं उप्पज्जिस्सति। इतरेसं तेसं चक्खायतनञ्च उप्पज्जित्थ सोतायतनञ्च उप्पज्जिस्सति।<br>
(ख) यस्स वा पन सोतायतनं उप्पज्जिस्सति तस्स चक्खायतनं उप्पज्जित्थाति ? आमन्ता।<br>
(क) यस्स चक्खायतनं उप्पज्जित्थ तस्स घानायतनं उप्पज्जिस्सतीति?<br>
पच्छिमभविकानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चक्खायतनं उप्पज्जित्थ, नो च तेसं घानायतनं उप्पज्जिस्सति। इतरेसं तेसं चक्खायतनञ्च उप्पज्जित्थ घानायतनञ्च उप्पज्जिस्सति।<br>
(ख) यस्स वा पन…पे॰… उप्पज्जित्थाति? आमन्ता।<br>
(क) यस्स चक्खायतनं उप्पज्जित्थ तस्स रूपायतनं उप्पज्जिस्सतीति?<br>
पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चक्खायतनं उप्पज्जित्थ, नो च तेसं रूपायतनं उप्पज्जिस्सति। इतरेसं तेसं चक्खायतनञ्च उप्पज्जित्थ रूपायतनञ्च उप्पज्जिस्सति।<br>
(ख) यस्स वा पन…पे॰… उप्पज्जित्थाति? आमन्ता।<br>
यस्स चक्खायतनं उप्पज्जित्थ तस्स मनायतनं…पे॰… धम्मायतनं उप्पज्जिस्सतीति?<br>
पच्छिमभविकानं तेसं चक्खायतनं उप्पज्जित्थ, नो च तेसं धम्मायतनं उप्पज्जिस्सति। इतरेसं तेसं चक्खायतनञ्च उप्पज्जित्थ धम्मायतनञ्च उप्पज्जिस्सति। यस्स वा पन…पे॰… उप्पज्जित्थाति? आमन्ता। (चक्खायतनमूलकं)<br>
१०५. (क) यस्स घानायतनं उप्पज्जित्थ तस्स रूपायतनं उप्पज्जिस्सतीति?<br>
पच्छिमभविकानं ये च अरूपं उपपज्जित्वा परिनिब्बायिस्सन्ति तेसं घानायतनं उप्पज्जित्थ, नो च तेसं रूपायतनं उप्पज्जिस्सति। इतरेसं तेसं घानायतनञ्च उप्पज्जित्थ रूपायतनञ्च उप्पज्जिस्सति।<br>
(ख) यस्स वा पन…पे॰… उप्पज्जित्थाति? आमन्ता।<br>
यस्स घानायतनं उप्पज्जित्थ तस्स मनायतनं…पे॰… धम्मायतनं उप्पज्जिस्सतीति?<br>
पच्छिमभविकानं तेसं घानायतनं उप्पज्जित्थ, नो च तेसं धम्मायतनं उप्पज्जिस्सति। इतरेसं तेसं घानायतनञ्च उप्पज्जित्थ धम्मायतनञ्च उप्पज्जिस्सति।<br>
यस्स वा पन धम्मायतनं…पे॰… उप्पज्जित्थाति? आमन्ता।<br>
१०६. यस्स रूपायतनं उप्पज्जित्थ तस्स मनायतनं…पे॰… धम्मायतनं उप्पज्जिस्सतीति?<br>
पच्छिमभविकानं तेसं रूपायतनं उप्पज्जित्थ, नो च तेसं धम्मायतनं उप्पज्जिस्सति। इतरेसं तेसं रूपायतनञ्च उप्पज्जित्थ धम्मायतनञ्च उप्पज्जिस्सति।<br>
यस्स वा पन…पे॰… उप्पज्जित्थाति? आमन्ता।<br>
१०७. (क) यस्स मनायतनं उप्पज्जित्थ तस्स धम्मायतनं उप्पज्जिस्सतीति?<br>
पच्छिमभविकानं तेसं मनायतनं उप्पज्जित्थ, नो च तेसं धम्मायतनं उप्पज्जिस्सति। इतरेसं तेसं मनायतनञ्च उप्पज्जित्थ धम्मायतनञ्च उप्पज्जिस्सति।<br>
(ख) यस्स वा पन धम्मायतनं उप्पज्जिस्सति तस्स मनायतनं उप्पज्जित्थाति? आमन्ता।</p>
<h2 id="ख-अनलमओकस-5">(ख) अनुलोमओकासो</h2>
<p>१०८. यत्थ चक्खायतनं उप्पज्जित्थ…पे॰…।</p>
<h2 id="ग-अनलमपगगलकस-5">(ग) अनुलोमपुग्गलोकासा</h2>
<p>१०९. (क) यस्स यत्थ चक्खायतनं उप्पज्जित्थ तस्स तत्थ सोतायतनं उप्पज्जिस्सतीति?<br>
पञ्चवोकारे पच्छिमभविकानं तेसं तत्थ चक्खायतनं उप्पज्जित्थ, नो च तेसं तत्थ सोतायतनं उप्पज्जिस्सति। इतरेसं पञ्चवोकारानं तेसं तत्थ चक्खायतनञ्च उप्पज्जित्थ सोतायतनञ्च उप्पज्जिस्सति।<br>
(ख) यस्स वा पन यत्थ सोतायतनं उप्पज्जिस्सति तस्स तत्थ चक्खायतनं उप्पज्जित्थाति? आमन्ता।<br>
(क) यस्स यत्थ चक्खायतनं उप्पज्जित्थ तस्स तत्थ घानायतनं उप्पज्जिस्सतीति?<br>
कामावचरे पच्छिमभविकानं रूपावचरानं तेसं तत्थ चक्खायतनं उप्पज्जित्थ, नो च तेसं तत्थ घानायतनं उप्पज्जिस्सति। इतरेसं कामावचरानं तेसं तत्थ चक्खायतनञ्च उप्पज्जित्थ घानायतनञ्च उप्पज्जिस्सति।<br>
(ख) यस्स वा पन यत्थ…पे॰… उप्पज्जित्थाति? आमन्ता।<br>
(क) यस्स यत्थ चक्खायतनं उप्पज्जित्थ तस्स तत्थ रूपायतनं उप्पज्जिस्सतीति?<br>
पञ्चवोकारे पच्छिमभविकानं तेसं तत्थ चक्खायतनं उप्पज्जित्थ, नो च तेसं तत्थ रूपायतनं उप्पज्जिस्सति। इतरेसं पञ्चवोकारानं तेसं तत्थ चक्खायतनञ्च उप्पज्जित्थ रूपायतनञ्च उप्पज्जिस्सति।<br>
(ख) यस्स वा पन यत्थ रूपायतनं उप्पज्जिस्सति तस्स तत्थ चक्खायतनं उप्पज्जित्थाति ?<br>
असञ्ञसत्तानं तेसं तत्थ रूपायतनं उप्पज्जिस्सति, नो च तेसं तत्थ चक्खायतनं उप्पज्जित्थ। पञ्चवोकारानं तेसं तत्थ रूपायतनञ्च उप्पज्जिस्सति चक्खायतनञ्च उप्पज्जित्थ।<br>
(क) यस्स यत्थ चक्खायतनं उप्पज्जित्थ तस्स तत्थ मनायतनं उप्पज्जिस्सतीति?<br>
पञ्चवोकारे पच्छिमभविकानं तेसं तत्थ चक्खायतनं उप्पज्जित्थ, नो च तेसं तत्थ मनायतनं उप्पज्जिस्सति। इतरेसं पञ्चवोकारानं तेसं तत्थ चक्खायतनञ्च उप्पज्जित्थ मनायतनञ्च उप्पज्जिस्सति।<br>
(ख) यस्स वा पन यत्थ मनायतनं उप्पज्जिस्सति तस्स तत्थ चक्खायतनं उप्पज्जित्थाति?<br>
अरूपानं तेसं तत्थ मनायतनं उप्पज्जिस्सति, नो च तेसं तत्थ चक्खायतनं उप्पज्जित्थ। पञ्चवोकारानं तेसं तत्थ मनायतनञ्च उप्पज्जिस्सति चक्खायतनञ्च उप्पज्जित्थ।<br>
(क) यस्स यत्थ चक्खायतनं उप्पज्जित्थ तस्स तत्थ धम्मायतनं उप्पज्जिस्सतीति?<br>
पञ्चवोकारे पच्छिमभविकानं तेसं तत्थ चक्खायतनं उप्पज्जित्थ, नो च तेसं तत्थ धम्मायतनं उप्पज्जिस्सति। इतरेसं पञ्चवोकारानं तेसं तत्थ चक्खायतनञ्च उप्पज्जित्थ धम्मायतनञ्च उप्पज्जिस्सति।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ चक्खायतनं उप्पज्जित्थाति?<br>
असञ्ञसत्तानं अरूपानं तेसं तत्थ धम्मायतनं उप्पज्जिस्सति, नो च तेसं तत्थ चक्खायतनं उप्पज्जित्थ। पञ्चवोकारानं तेसं तत्थ धम्मायतनञ्च उप्पज्जिस्सति चक्खायतनञ्च उप्पज्जित्थ। (चक्खायतनमूलकं)<br>
११०. (क) यस्स यत्थ घानायतनं उप्पज्जित्थ तस्स तत्थ रूपायतनं उप्पज्जिस्सतीति ?<br>
कामावचरे पच्छिमभविकानं तेसं तत्थ घानायतनं उप्पज्जित्थ, नो च तेसं तत्थ रूपायतनं उप्पज्जिस्सति। इतरेसं कामावचरानं तेसं तत्थ घानायतनञ्च उप्पज्जित्थ रूपायतनञ्च उप्पज्जिस्सति।<br>
(ख) यस्स वा पन यत्थ रूपायतनं उप्पज्जिस्सति तस्स तत्थ घानायतनं उप्पज्जित्थाति?<br>
रूपावचरानं तेसं तत्थ रूपायतनं उप्पज्जिस्सति, नो च तेसं तत्थ घानायतनं उप्पज्जित्थ। कामावचरानं तेसं तत्थ रूपायतनञ्च उप्पज्जिस्सति घानायतनञ्च उप्पज्जित्थ।<br>
यस्स यत्थ घानायतनं उप्पज्जित्थ तस्स तत्थ मनायतनं…पे॰… धम्मायतनं उप्पज्जिस्सतीति?<br>
कामावचरे पच्छिमभविकानं तेसं तत्थ घानायतनं उप्पज्जित्थ, नो च तेसं तत्थ धम्मायतनं उप्पज्जिस्सति। इतरेसं कामावचरानं तेसं तत्थ घानायतनञ्च उप्पज्जित्थ धम्मायतनञ्च उप्पज्जिस्सति।<br>
यस्स वा पन यत्थ धम्मायतनं उप्पज्जिस्सति तस्स तत्थ घानायतनं उप्पज्जित्थाति?<br>
रूपावचरानं अरूपावचरानं तेसं तत्थ धम्मायतनं उप्पज्जिस्सति, नो च तेसं तत्थ घानायतनं उप्पज्जित्थ। कामावचरानं तेसं तत्थ धम्मायतनञ्च उप्पज्जिस्सति घानायतनञ्च उप्पज्जित्थ। (घानायतनमूलकं)<br>
१११. (क) यस्स यत्थ रूपायतनं उप्पज्जित्थ तस्स तत्थ मनायतनं उप्पज्जिस्सतीति?<br>
पञ्चवोकारे पच्छिमभविकानं असञ्ञसत्तानं तेसं तत्थ रूपायतनं उप्पज्जित्थ, नो च तेसं तत्थ मनायतनं उप्पज्जिस्सति। इतरेसं पञ्चवोकारानं तेसं तत्थ रूपायतनञ्च उप्पज्जित्थ मनायतनञ्च उप्पज्जिस्सति।<br>
(ख) यस्स वा पन यत्थ मनायतनं उप्पज्जिस्सति तस्स तत्थ रूपायतनं उप्पज्जित्थाति?<br>
अरूपानं तेसं तत्थ मनायतनं उप्पज्जिस्सति, नो च तेसं तत्थ रूपायतनं उप्पज्जित्थ। पञ्चवोकारानं तेसं तत्थ मनायतनञ्च उप्पज्जिस्सति रूपायतनञ्च उप्पज्जित्थ।<br>
(क) यस्स यत्थ रूपायतनं उप्पज्जित्थ तस्स तत्थ धम्मायतनं उप्पज्जिस्सतीति?<br>
पञ्चवोकारे पच्छिमभविकानं तेसं तत्थ रूपायतनं उप्पज्जित्थ, नो च तेसं तत्थ धम्मायतनं उप्पज्जिस्सति। इतरेसं पञ्चवोकारानं असञ्ञसत्तानं तेसं तत्थ रूपायतनञ्च उप्पज्जित्थ धम्मायतनञ्च उप्पज्जिस्सति।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ रूपायतनं उप्पज्जित्थाति?<br>
अरूपानं तेसं तत्थ धम्मायतनं उप्पज्जिस्सति, नो च तेसं तत्थ रूपायतनं उप्पज्जित्थ। पञ्चवोकारानं असञ्ञसत्तानं तेसं तत्थ धम्मायतनञ्च उप्पज्जिस्सति रूपायतनञ्च उप्पज्जित्थ। (रूपायतनमूलकं)<br>
११२. (क) यस्स यत्थ मनायतनं उप्पज्जित्थ तस्स तत्थ धम्मायतनं उप्पज्जिस्सतीति?<br>
पच्छिमभविकानं तेसं तत्थ मनायतनं उप्पज्जित्थ, नो च तेसं तत्थ धम्मायतनं उप्पज्जिस्सति। इतरेसं चतुवोकारानं पञ्चवोकारानं तेसं तत्थ मनायतनञ्च उप्पज्जित्थ धम्मायतनञ्च उप्पज्जिस्सति।<br>
(ख) यस्स वा पन यत्थ धम्मायतनं उप्पज्जिस्सति तस्स तत्थ मनायतनं उप्पज्जित्थाति?<br>
असञ्ञसत्तानं तेसं तत्थ धम्मायतनं उप्पज्जिस्सति, नो च तेसं तत्थ मनायतनं उप्पज्जित्थ। चतुवोकारानं पञ्चवोकारानं तेसं तत्थ धम्मायतनञ्च उप्पज्जिस्सति मनायतनञ्च उप्पज्जित्थ। (मनायतनमूलकं)</p>
<h2 id="घ-पचचनकपगगल-5">(घ) पच्चनीकपुग्गलो</h2>
<p>११३. (क) यस्स चक्खायतनं नुप्पज्जित्थ तस्स सोतायतनं नुप्पज्जिस्सतीति? नत्थि।<br>
(ख) यस्स वा पन सोतायतनं नुप्पज्जिस्सति तस्स चक्खायतनं नुप्पज्जित्थाति? उप्पज्जित्थ।<br>
यस्स चक्खायतनं नुप्पज्जित्थ तस्स घानायतनं…पे॰… रूपायतनं… मनायतनं… धम्मायतनं नुप्पज्जिस्सतीति? नत्थि।<br>
यस्स वा पन धम्मायतनं नुप्पज्जिस्सति तस्स चक्खायतनं नुप्पज्जित्थाति? उप्पज्जित्थ।<br>
११४. यस्स घानायतनं…पे॰… रूपायतनं… मनायतनं नुप्पज्जित्थ तस्स धम्मायतनं नुप्पज्जिस्सतीति? नत्थि। यस्स वा पन धम्मायतनं नुप्पज्जिस्सति तस्स मनायतनं नुप्पज्जित्थाति? उप्पज्जित्थ।</p>
<h2 id="ङ-पचचनकओकस-5">(ङ) पच्चनीकओकासो</h2>
<p>११५. यत्थ चक्खायतनं नुप्पज्जित्थ…पे॰…।</p>
<h2 id="च-पचचनकपगगलकस-5">(च) पच्चनीकपुग्गलोकासा</h2>
<p>११६. (क) यस्स यत्थ चक्खायतनं नुप्पज्जित्थ तस्स तत्थ सोतायतनं नुप्पज्जिस्सतीति? आमन्ता।<br>
(ख) यस्स वा पन यत्थ सोतायतनं नुप्पज्जिस्सति तस्स तत्थ चक्खायतनं नुप्पज्जित्थाति?<br>
पञ्चवोकारे पच्छिमभविकानं तेसं तत्थ सोतायतनं नुप्पज्जिस्सति, नो च तेसं तत्थ चक्खायतनं नुप्पज्जित्थ। सुद्धावासानं असञ्ञसत्तानं अरूपानं तेसं तत्थ सोतायतनञ्च नुप्पज्जिस्सति चक्खायतनञ्च नुप्पज्जित्थ।<br>
(क) यस्स यत्थ चक्खायतनं नुप्पज्जित्थ तस्स तत्थ घानायतनं नुप्पज्जिस्सतीति? आमन्ता।<br>
(ख) यस्स वा पन यत्थ घानायतनं नुप्पज्जिस्सति तस्स तत्थ चक्खायतनं नुप्पज्जित्थाति?<br>
कामावचरे पच्छिमभविकानं रूपावचरानं तेसं तत्थ घानायतनं नुप्पज्जिस्सति, नो च तेसं तत्थ चक्खायतनं नुप्पज्जित्थ। सुद्धावासानं असञ्ञसत्तानं अरूपानं तेसं तत्थ घानायतनञ्च नुप्पज्जिस्सति चक्खायतनञ्च नुप्पज्जित्थ।<br>
(क) यस्स यत्थ चक्खायतनं नुप्पज्जित्थ तस्स तत्थ रूपायतनं नुप्पज्जिस्सतीति?<br>
असञ्ञसत्तानं तेसं तत्थ चक्खायतनं नुप्पज्जित्थ, नो च तेसं तत्थ रूपायतनं नुप्पज्जिस्सति। सुद्धावासानं अरूपानं तेसं तत्थ चक्खायतनञ्च नुप्पज्जित्थ रूपायतनञ्च नुप्पज्जिस्सति।<br>
(ख) यस्स वा पन यत्थ रूपायतनं नुप्पज्जिस्सति तस्स तत्थ चक्खायतनं नुप्पज्जित्थाति?<br>
पञ्चवोकारे पच्छिमभविकानं तेसं तत्थ रूपायतनं नुप्पज्जिस्सति, नो च तेसं तत्थ चक्खायतनं नुप्पज्जित्थ। सुद्धावासानं अरूपानं तेसं तत्थ रूपायतनञ्च नुप्पज्जिस्सति चक्खायतनञ्च नुप्पज्जित्थ।<br>
(क) यस्स यत्थ चक्खायतनं नुप्पज्जित्थ तस्स तत्थ मनायतनं नुप्पज्जिस्सतीति?<br>
अरूपानं तेसं तत्थ चक्खायतनं नुप्पज्जित्थ, नो च तेसं तत्थ मनायतनं नुप्पज्जिस्सति। सुद्धावासानं अरूपे पच्छिमभविकानं असञ्ञसत्तानं तेसं तत्थ चक्खायतनञ्च नुप्पज्जित्थ मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ चक्खायतनं नुप्पज्जित्थाति?<br>
पञ्चवोकारे पच्छिमभविकानं तेसं तत्थ मनायतनं नुप्पज्जिस्सति, नो च तेसं तत्थ चक्खायतनं नुप्पज्जित्थ। सुद्धावासानं अरूपे पच्छिमभविकानं असञ्ञसत्तानं तेसं तत्थ मनायतनञ्च नुप्पज्जिस्सति चक्खायतनञ्च नुप्पज्जित्थ।<br>
(क) यस्स यत्थ चक्खायतनं नुप्पज्जित्थ तस्स तत्थ धम्मायतनं नुप्पज्जिस्सतीति?<br>
असञ्ञसत्तानं अरूपानं तेसं तत्थ चक्खायतनं नुप्पज्जित्थ, नो च तेसं तत्थ धम्मायतनं नुप्पज्जिस्सति। सुद्धावासानं अरूपे पच्छिमभविकानं तेसं तत्थ चक्खायतनञ्च नुप्पज्जित्थ धम्मायतनं नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ चक्खायतनं नुप्पज्जित्थाति?<br>
पञ्चवोकारे पच्छिमभविकानं तेसं तत्थ धम्मायतनं नुप्पज्जिस्सति, नो च तेसं तत्थ चक्खायतनं नुप्पज्जित्थ। सुद्धावासानं अरूपे पच्छिमभविकानं तेसं तत्थ धम्मायतनञ्च नुप्पज्जिस्सति चक्खायतनञ्च नुप्पज्जित्थ। (चक्खायतनमूलकं)<br>
११७. (क) यस्स यत्थ घानायतनं नुप्पज्जित्थ तस्स तत्थ रूपायतनं नुप्पज्जिस्सतीति?<br>
रूपावचरानं तेसं तत्थ घानायतनं नुप्पज्जित्थ, नो च तेसं तत्थ रूपायतनं नुप्पज्जिस्सति। रूपावचरे पच्छिमभविकानं अरूपानं तेसं तत्थ घानायतनञ्च नुप्पज्जित्थ रूपायतनञ्च नुप्पज्जिस्सति ।<br>
(ख) यस्स वा पन यत्थ रूपायतनं नुप्पज्जिस्सति तस्स तत्थ घानायतनं नुप्पज्जित्थाति?<br>
कामावचरे पच्छिमभविकानं तेसं तत्थ रूपायतनं नुप्पज्जिस्सति, नो च तेसं तत्थ घानायतनं नुप्पज्जित्थ। रूपावचरे पच्छिमभविकानं अरूपानं तेसं तत्थ रूपायतनञ्च नुप्पज्जिस्सति घानायतनञ्च नुप्पज्जित्थ।<br>
(क) यस्स यत्थ घानायतनं नुप्पज्जित्थ तस्स तत्थ मनायतनं नुप्पज्जिस्सतीति?<br>
रूपावचरानं अरूपावचरानं तेसं तत्थ घानायतनं नुप्पज्जित्थ, नो च तेसं तत्थ मनायतनं नुप्पज्जिस्सति। रूपावचरे अरूपावचरे पच्छिमभविकानं असञ्ञसत्तानं तेसं तत्थ घानायतनञ्च नुप्पज्जित्थ मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ घानायतनं नुप्पज्जित्थाति?<br>
कामावचरे पच्छिमभविकानं तेसं तत्थ मनायतनं नुप्पज्जिस्सति, नो च तेसं तत्थ घानायतनं नुप्पज्जित्थ। रूपावचरे अरूपावचरे पच्छिमभविकानं असञ्ञसत्तानं तेसं तत्थ मनायतनञ्च नुप्पज्जिस्सति घानायतनञ्च नुप्पज्जित्थ।<br>
(क) यस्स यत्थ घानायतनं नुप्पज्जित्थ तस्स तत्थ धम्मायतनं नुप्पज्जिस्सतीति?<br>
रूपावचरानं अरूपावचरानं तेसं तत्थ घानायतनं नुप्पज्जित्थ, नो च तेसं तत्थ धम्मायतनं नुप्पज्जिस्सति। रूपावचरे अरूपावचरे पच्छिमभविकानं तेसं तत्थ घानायतनञ्च नुप्पज्जित्थ धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ घानायतनं नुप्पज्जित्थाति?<br>
कामावचरे पच्छिमभविकानं तेसं तत्थ धम्मायतनं नुप्पज्जिस्सति, नो च तेसं तत्थ घानायतनं नुप्पज्जित्थ। रूपावचरे अरूपावचरे पच्छिमभविकानं तेसं तत्थ धम्मायतनञ्च नुप्पज्जिस्सति घानायतनञ्च नुप्पज्जित्थ। (घानायतनमूलकं)<br>
११८. (क) यस्स यत्थ रूपायतनं नुप्पज्जित्थ तस्स तत्थ मनायतनं नुप्पज्जिस्सतीति?<br>
अरूपानं तेसं तत्थ रूपायतनं नुप्पज्जित्थ, नो च तेसं तत्थ मनायतनं नुप्पज्जिस्सति। सुद्धावासानं अरूपे पच्छिमभविकानं तेसं तत्थ रूपायतनञ्च नुप्पज्जित्थ मनायतनञ्च नुप्पज्जिस्सति।<br>
(ख) यस्स वा पन यत्थ मनायतनं नुप्पज्जिस्सति तस्स तत्थ रूपायतनं नुप्पज्जित्थाति?<br>
पञ्चवोकारे पच्छिमभविकानं असञ्ञसत्तानं तेसं तत्थ मनायतनं नुप्पज्जिस्सति, नो च तेसं तत्थ रूपायतनं नुप्पज्जित्थ। सुद्धावासानं अरूपे पच्छिमभविकानं तेसं तत्थ मनायतनञ्च नुप्पज्जिस्सति रूपायतनञ्च नुप्पज्जित्थ।<br>
(क) यस्स =९३ यत्थ रूपायतनं नुप्पज्जित्थ तस्स तत्थ धम्मायतनं नुप्पज्जिस्सतीति?<br>
अरूपानं तेसं तत्थ रूपायतनं नुप्पज्जित्थ, नो च तेसं तत्थ धम्मायतनं नुप्पज्जिस्सति। सुद्धावासानं अरूपे पच्छिमभविकानं तेसं तत्थ रूपायतनञ्च नुप्पज्जित्थ धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ रूपायतनं नुप्पज्जित्थाति?<br>
पञ्चवोकारे पच्छिमभविकानं तेसं तत्थ धम्मायतनं नुप्पज्जिस्सति, नो च तेसं तत्थ रूपायतनं नुप्पज्जित्थ । सुद्धावासानं अरूपे पच्छिमभविकानं तेसं तत्थ धम्मायतनञ्च नुप्पज्जिस्सति रूपायतनञ्च नुप्पज्जित्थ। (रूपायतनमूलकं)<br>
११९. (क) यस्स यत्थ मनायतनं नुप्पज्जित्थ तस्स तत्थ धम्मायतनं नुप्पज्जिस्सतीति?<br>
असञ्ञसत्तानं तेसं तत्थ मनायतनं नुप्पज्जित्थ, नो च तेसं तत्थ धम्मायतनं नुप्पज्जिस्सति। सुद्धावासानं तेसं तत्थ मनायतनञ्च नुप्पज्जित्थ धम्मायतनञ्च नुप्पज्जिस्सति।<br>
(ख) यस्स वा पन यत्थ धम्मायतनं नुप्पज्जिस्सति तस्स तत्थ मनायतनं नुप्पज्जित्थाति?<br>
पच्छिमभविकानं तेसं तत्थ धम्मायतनं नुप्पज्जिस्सति, नो च तेसं तत्थ मनायतनं नुप्पज्जित्थ। सुद्धावासानं तेसं तत्थ धम्मायतनञ्च नुप्पज्जिस्सति मनायतनञ्च नुप्पज्जित्थ।<br>
उप्पादवारो।<br>
२. पवत्ति २. निरोधवारो<br>
(१) पच्चुप्पन्नवारो</p>
<h2 id="क-अनलमपगगल-6">(क) अनुलोमपुग्गलो</h2>
<p>१२०. (क) यस्स चक्खायतनं निरुज्झति तस्स सोतायतनं निरुज्झतीति?<br>
सचक्खुकानं असोतकानं चवन्तानं तेसं चक्खायतनं निरुज्झति, नो च तेसं सोतायतनं निरुज्झति। सचक्खुकानं ससोतकानं चवन्तानं तेसं चक्खायतनञ्च निरुज्झति सोतायतनञ्च निरुज्झति।<br>
(ख) यस्स वा पन सोतायतनं निरुज्झति तस्स चक्खायतनं निरुज्झतीति?<br>
ससोतकानं अचक्खुकानं चवन्तानं तेसं सोतायतनं निरुज्झति, नो च तेसं चक्खायतनं निरुज्झति। ससोतकानं सचक्खुकानं चवन्तानं तेसं सोतायतनञ्च निरुज्झति चक्खायतनञ्च निरुज्झति।<br>
(क) यस्स चक्खायतनं निरुज्झति तस्स घानायतनं निरुज्झतीति?<br>
सचक्खुकानं अघानकानं चवन्तानं तेसं चक्खायतनं निरुज्झति, नो च तेसं घानायतनं निरुज्झति। सचक्खुकानं सघानकानं चवन्तानं तेसं चक्खायतनञ्च निरुज्झति घानायतनञ्च निरुज्झति।<br>
(ख) यस्स वा पन घानायतनं निरुज्झति तस्स चक्खायतनं निरुज्झतीति?<br>
सघानकानं अचक्खुकानं चवन्तानं तेसं घानायतनं निरुज्झति, नो च तेसं चक्खायतनं निरुज्झति। सघानकानं सचक्खुकानं चवन्तानं तेसं घानायतनञ्च निरुज्झति चक्खायतनञ्च निरुज्झति।<br>
(क) यस्स चक्खायतनं निरुज्झति तस्स रूपायतनं निरुज्झतीति? आमन्ता।<br>
(ख) यस्स वा पन रूपायतनं निरुज्झति तस्स चक्खायतनं निरुज्झतीति?<br>
सरूपकानं अचक्खुकानं चवन्तानं तेसं रूपायतनं निरुज्झति, नो च तेसं चक्खायतनं निरुज्झति। सचक्खुकानं चवन्तानं तेसं रूपायतनञ्च निरुज्झति चक्खायतनञ्च निरुज्झति।<br>
(क) यस्स चक्खायतनं निरुज्झति तस्स मनायतनं निरुज्झतीति? आमन्ता।<br>
(ख) यस्स वा पन मनायतनं निरुज्झति तस्स चक्खायतनं निरुज्झतीति?<br>
सचित्तकानं अचक्खुकानं चवन्तानं तेसं मनायतनं निरुज्झति, नो च तेसं चक्खायतनं निरुज्झति। सचक्खुकानं चवन्तानं तेसं मनायतनञ्च निरुज्झति चक्खायतनञ्च निरुज्झति।<br>
(क) यस्स चक्खायतनं निरुज्झति तस्स धम्मायतनं निरुज्झतीति? आमन्ता।<br>
(ख) यस्स वा पन धम्मायतनं निरुज्झति तस्स चक्खायतनं निरुज्झतीति?<br>
अचक्खुकानं चवन्तानं तेसं धम्मायतनं निरुज्झति, नो च तेसं चक्खायतनं निरुज्झति। सचक्खुकानं चवन्तानं तेसं धम्मायतनञ्च निरुज्झति चक्खायतनञ्च निरुज्झति। (चक्खायतनमूलकं)<br>
१२१. (क) यस्स घानायतनं निरुज्झति तस्स रूपायतनं निरुज्झतीति? आमन्ता।<br>
(ख) यस्स वा पन रूपायतनं निरुज्झति तस्स घानायतनं निरुज्झतीति?<br>
सरूपकानं अघानकानं चवन्तानं तेसं रूपायतनं निरुज्झति, नो च तेसं घानायतनं निरुज्झति। सघानकानं चवन्तानं तेसं रूपायतनञ्च निरुज्झति घानायतनञ्च निरुज्झति।<br>
(क) यस्स घानायतनं निरुज्झति तस्स मनायतनं निरुज्झतीति? आमन्ता।<br>
(ख) यस्स वा पन मनायतनं निरुज्झति तस्स घानायतनं निरुज्झतीति?<br>
सचित्तकानं अघानकानं चवन्तानं तेसं मनायतनं निरुज्झति, नो च तेसं घानायतनं निरुज्झति। सघानकानं चवन्तानं तेसं मनायतनञ्च निरुज्झति घानायतनञ्च निरुज्झति।<br>
(क) यस्स घानायतनं निरुज्झति तस्स धम्मायतनं निरुज्झतीति? आमन्ता।<br>
(ख) यस्स वा पन धम्मायतनं निरुज्झति तस्स घानायतनं निरुज्झतीति?<br>
अघानकानं चवन्तानं तेसं धम्मायतनं निरुज्झति, नो च तेसं घानायतनं निरुज्झति। सघानकानं चवन्तानं तेसं धम्मायतनञ्च निरुज्झति घानायतनञ्च निरुज्झति। (घानायतनमूलकं)<br>
१२२. (क) यस्स रूपायतनं निरुज्झति तस्स मनायतनं निरुज्झतीति?<br>
अचित्तकानं चवन्तानं तेसं रूपायतनं निरुज्झति, नो च तेसं मनायतनं निरुज्झति। सरूपकानं सचित्तकानं चवन्तानं तेसं रूपायतनञ्च निरुज्झति मनायतनञ्च निरुज्झति।<br>
(ख) यस्स वा पन मनायतनं निरुज्झति तस्स रूपायतनं निरुज्झतीति?<br>
अरूपकानं चवन्तानं तेसं मनायतनं निरुज्झति, नो च तेसं रूपायतनं निरुज्झति। सरूपकानं सचित्तकानं चवन्तानं तेसं मनायतनञ्च निरुज्झति रूपायतनञ्च निरुज्झति।<br>
(क) यस्स रूपायतनं निरुज्झति तस्स धम्मायतनं निरुज्झतीति? आमन्ता।<br>
(ख) यस्स वा पन धम्मायतनं निरुज्झति तस्स रूपायतनं निरुज्झतीति?<br>
अरूपकानं चवन्तानं तेसं धम्मायतनं निरुज्झति, नो च तेसं रूपायतनं निरुज्झति। सरूपकानं चवन्तानं तेसं धम्मायतनञ्च निरुज्झति रूपायतनञ्च निरुज्झति।<br>
१२३. (क) यस्स मनायतनं निरुज्झति तस्स धम्मायतनं निरुज्झतीति? आमन्ता।<br>
(ख) यस्स वा पन धम्मायतनं निरुज्झति तस्स मनायतनं निरुज्झतीति?<br>
अचित्तकानं चवन्तानं तेसं धम्मायतनं निरुज्झति, नो च तेसं मनायतनं निरुज्झति। सचित्तकानं चवन्तानं तेसं धम्मायतनञ्च निरुज्झति मनायतनञ्च निरुज्झति।</p>
<h2 id="ख-अनलमओकस-6">(ख) अनुलोमओकासो</h2>
<p>१२४. यत्थ चक्खायतनं निरुज्झति…पे॰… (उप्पादेपि निरोधेपि उप्पादनिरोधेपि यत्थकं सब्बत्थ सदिसं)।</p>
<h2 id="ग-अनलमपगगलकस-6">(ग) अनुलोमपुग्गलोकासा</h2>
<p>१२५. यस्स यत्थ चक्खायतनं निरुज्झति तस्स तत्थ सोतायतनं निरुज्झतीति…पे॰… घानायतनं… रूपायतनं… मनायतनं… धम्मायतनं निरुज्झतीति? (यस्स यत्थकम्पि सदिसं वित्थारेतब्बं)।</p>
<h2 id="घ-पचचनकपगगल-6">(घ) पच्चनीकपुग्गलो</h2>
<p>१२६. (क) यस्स चक्खायतनं न निरुज्झति तस्स सोतायतनं न निरुज्झतीति?<br>
अचक्खुकानं ससोतकानं चवन्तानं तेसं चक्खायतनं न निरुज्झति, नो च तेसं सोतायतनं न निरुज्झति। सब्बेसं उपपज्जन्तानं अचक्खुकानं असोतकानं चवन्तानं तेसं चक्खायतनञ्च न निरुज्झति सोतायतनञ्च न निरुज्झति।<br>
(ख) यस्स वा पन सोतायतनं न निरुज्झति तस्स चक्खायतनं न निरुज्झतीति?<br>
असोतकानं सचक्खुकानं चवन्तानं तेसं सोतायतनं न निरुज्झति, नो च तेसं चक्खायतनं न निरुज्झति। सब्बेसं उपपज्जन्तानं असोतकानं अचक्खुकानं चवन्तानं तेसं सोतायतनञ्च न निरुज्झति चक्खायतनञ्च न निरुज्झति।<br>
(क) यस्स चक्खायतनं न निरुज्झति तस्स घानायतनं न निरुज्झतीति?<br>
अचक्खुकानं सघानकानं चवन्तानं तेसं चक्खायतनं न निरुज्झति, नो च तेसं घानायतनं न निरुज्झति। सब्बेसं उपपज्जन्तानं अचक्खुकानं अघानकानं चवन्तानं तेसं चक्खायतनञ्च न निरुज्झति घानायतनञ्च न निरुज्झति।<br>
(ख) यस्स वा पन घानायतनं न निरुज्झति तस्स चक्खायतनं न निरुज्झतीति?<br>
अघानकानं सचक्खुकानं चवन्तानं तेसं घानायतनं न निरुज्झति, नो च तेसं चक्खायतनं न निरुज्झति। सब्बेसं उपपज्जन्तानं अघानकानं अचक्खुकानं चवन्तानं तेसं घानायतनञ्च न निरुज्झति चक्खायतनञ्च न निरुज्झति।<br>
(क) यस्स चक्खायतनं न निरुज्झति तस्स रूपायतनं न निरुज्झतीति?<br>
अचक्खुकानं सरूपकानं चवन्तानं तेसं चक्खायतनं न निरुज्झति, नो च तेसं रूपायतनं न निरुज्झति। सब्बेसं उपपज्जन्तानं अरूपकानं चवन्तानं तेसं चक्खायतनञ्च न निरुज्झति रूपायतनञ्च न निरुज्झति।<br>
(ख) यस्स वा पन रूपायतनं न निरुज्झति तस्स चक्खायतनं न निरुज्झतीति? आमन्ता।<br>
(क) यस्स चक्खायतनं न निरुज्झति तस्स मनायतनं न निरुज्झतीति?<br>
अचक्खुकानं सचित्तकानं चवन्तानं तेसं चक्खायतनं न निरुज्झति, नो च तेसं मनायतनं न निरुज्झति। सब्बेसं उपपज्जन्तानं अचित्तकानं चवन्तानं तेसं चक्खायतनञ्च न निरुज्झति मनायतनञ्च न निरुज्झति।<br>
(ख) यस्स वा पन मनायतनं न निरुज्झति तस्स चक्खायतनं न निरुज्झतीति? आमन्ता।<br>
(क) यस्स चक्खायतनं न निरुज्झति तस्स धम्मायतनं न निरुज्झतीति?<br>
अचक्खुकानं चवन्तानं तेसं चक्खायतनं न निरुज्झति, नो च तेसं धम्मायतनं न निरुज्झति। सब्बेसं उपपज्जन्तानं तेसं चक्खायतनञ्च न निरुज्झति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स चक्खायतनं न निरुज्झतीति? आमन्ता। (चक्खायतनमूलकं)<br>
१२७. (क) यस्स घानायतनं न निरुज्झति तस्स रूपायतनं न निरुज्झतीति?<br>
अघानकानं सरूपकानं चवन्तानं तेसं घानायतनं न निरुज्झति, नो च तेसं रूपायतनं न निरुज्झति। सब्बेसं उपपज्जन्तानं अरूपकानं चवन्तानं तेसं घानायतनञ्च न निरुज्झति रूपायतनञ्च न निरुज्झति।<br>
(ख) यस्स वा पन रूपायतनं न निरुज्झति तस्स घानायतनं न निरुज्झतीति? आमन्ता।<br>
(क) यस्स घानायतनं न निरुज्झति तस्स मनायतनं न निरुज्झतीति?<br>
अघानकानं सचित्तकानं चवन्तानं तेसं घानायतनं न निरुज्झति, नो च तेसं मनायतनं न निरुज्झति। सब्बेसं उपपज्जन्तानं अचित्तकानं चवन्तानं तेसं घानायतनञ्च न निरुज्झति मनायतनञ्च न निरुज्झति।<br>
(ख) यस्स वा पन मनायतनं न निरुज्झति तस्स घानायतनं न निरुज्झतीति? आमन्ता।<br>
(क) यस्स घानायतनं न निरुज्झति तस्स धम्मायतनं न निरुज्झतीति?<br>
अघानकानं चवन्तानं तेसं घानायतनं न निरुज्झति, नो च तेसं धम्मायतनं न निरुज्झति। सब्बेसं उपपज्जन्तानं तेसं घानायतनञ्च न निरुज्झति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स घानायतनं न निरुज्झतीति? आमन्ता। (घानायतनमूलकं)<br>
१२८. (क) यस्स रूपायतनं न निरुज्झति तस्स मनायतनं न निरुज्झतीति?<br>
अरूपकानं चवन्तानं तेसं रूपायतनं न निरुज्झति, नो च तेसं मनायतनं न निरुज्झति। सब्बेसं उपपज्जन्तानं तेसं रूपायतनञ्च न निरुज्झति मनायतनञ्च न निरुज्झति।<br>
(ख) यस्स वा पन मनायतनं न निरुज्झति तस्स रूपायतनं न निरुज्झतीति?<br>
अचित्तकानं चवन्तानं तेसं मनायतनं न निरुज्झति, नो च तेसं रूपायतनं न निरुज्झति। सब्बेसं उपपज्जन्तानं तेसं मनायतनञ्च न निरुज्झति रूपायतनञ्च न निरुज्झति।<br>
(क) यस्स रूपायतनं न निरुज्झति तस्स धम्मायतनं न निरुज्झतीति?<br>
अरूपकानं चवन्तानं तेसं रूपायतनं न निरुज्झति, नो च तेसं धम्मायतनं न निरुज्झति। सब्बेसं उपपज्जन्तानं तेसं रूपायतनञ्च न निरुज्झति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स रूपायतनं न निरुज्झतीति? आमन्ता। (रूपायतनमूलकं)<br>
१२९. (क) यस्स मनायतनं न निरुज्झति तस्स धम्मायतनं न निरुज्झतीति?<br>
अचित्तकानं चवन्तानं तेसं मनायतनं न निरुज्झति, नो च तेसं धम्मायतनं न निरुज्झति। सब्बेसं उपपज्जन्तानं तेसं मनायतनञ्च न निरुज्झति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स मनायतनं न निरुज्झतीति? आमन्ता।</p>
<h2 id="ङ-पचचनकओकस-6">(ङ) पच्चनीकओकासो</h2>
<p>१३०. यत्थ चक्खायतनं न निरुज्झति…पे॰…।</p>
<h2 id="च-पचचनकपगगलकस-6">(च) पच्चनीकपुग्गलोकासा</h2>
<p>१३१. यस्स यत्थ चक्खायतनं न निरुज्झति तस्स तत्थ सोतायतनं न निरुज्झती ति…पे॰… (यस्स यत्थकम्पि यस्सकसदिसं)।<br>
(२) अतीतवारो</p>
<h2 id="क-अनलमपगगल-7">(क) अनुलोमपुग्गलो</h2>
<p>१३२. यस्स चक्खायतनं निरुज्झित्थ तस्स सोतायतनं निरुज्झित्थाति?<br>
आमन्ता। (उप्पादवारेपि निरोधवारेपि उप्पादनिरोधवारेपि अतीता पुच्छा अनुलोमम्पि पच्चनीकम्पि [पच्चनियम्पि (सी॰ स्या॰ क॰)] सदिसम्।)<br>
(३) अनागतवारो</p>
<h2 id="क-अनलमपगगल-8">(क) अनुलोमपुग्गलो</h2>
<p>१३३. (क) यस्स चक्खायतनं निरुज्झिस्सति तस्स सोतायतनं निरुज्झिस्सतीति? आमन्ता।<br>
(ख) यस्स वा पन सोतायतनं निरुज्झिस्सति तस्स चक्खायतनं निरुज्झिस्सतीति? आमन्ता।<br>
(क) यस्स चक्खायतनं निरुज्झिस्सति तस्स घानायतनं निरुज्झिस्सतीति ?<br>
पच्छिमभविकानं रूपावचरं उपपज्जन्तानं ये च रूपावचरं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं निरुज्झिस्सति, नो च तेसं घानायतनं निरुज्झिस्सति। इतरेसं तेसं चक्खायतनञ्च निरुज्झिस्सति घानायतनञ्च निरुज्झिस्सति।<br>
(ख) यस्स वा पन घानायतनं निरुज्झिस्सति तस्स चक्खायतनं निरुज्झिस्सतीति? आमन्ता।<br>
(क) यस्स चक्खायतनं निरुज्झिस्सति तस्स रूपायतनं निरुज्झिस्सतीति? आमन्ता।<br>
(ख) यस्स वा पन रूपायतनं निरुज्झिस्सति तस्स चक्खायतनं निरुज्झिस्सतीति? आमन्ता।<br>
यस्स चक्खायतनं निरुज्झिस्सति तस्स मनायतनं…पे॰… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स चक्खायतनं निरुज्झिस्सतीति?<br>
पच्छिमभविकानं अरूपं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं धम्मायतनं निरुज्झिस्सति, नो च तेसं चक्खायतनं निरुज्झिस्सति। इतरेसं तेसं धम्मायतनञ्च निरुज्झिस्सति चक्खायतनञ्च निरुज्झिस्सति। (चक्खायतनमूलकं)<br>
१३४. (क) यस्स घानायतनं निरुज्झिस्सति तस्स रूपायतनं निरुज्झिस्सतीति? आमन्ता।<br>
(ख) यस्स वा पन रूपायतनं निरुज्झिस्सति तस्स घानायतनं निरुज्झिस्सतीति?<br>
पच्छिमभविकानं रूपावचरं उपपज्जन्तानं ये च रूपावचरं उपपज्जित्वा परिनिब्बायिस्सन्ति तेसं चवन्तानं तेसं रूपायतनं निरुज्झिस्सति, नो च तेसं घानायतनं निरुज्झिस्सति। इतरेसं तेसं रूपायतनञ्च निरुज्झिस्सति घानायतनञ्च निरुज्झिस्सति।<br>
यस्स घानायतनं निरुज्झिस्सति तस्स मनायतनं…पे॰… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स घानायतनं निरुज्झिस्सतीति?<br>
पच्छिमभविकानं रूपावचरं अरूपावचरं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं धम्मायतनं निरुज्झिस्सति, नो च तेसं घानायतनं निरुज्झिस्सति। इतरेसं तेसं धम्मायतनञ्च निरुज्झिस्सति घानायतनञ्च निरुज्झिस्सति। (घानायतनमूलकं)<br>
१३५. यस्स रूपायतनं निरुज्झिस्सति तस्स मनायतनं…पे॰… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स रूपायतनं निरुज्झिस्सतीति?<br>
पच्छिमभविकानं अरूपं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं धम्मायतनं निरुज्झिस्सति, नो च तेसं रूपायतनं निरुज्झिस्सति। इतरेसं तेसं धम्मायतनञ्च निरुज्झिस्सति रूपायतनञ्च निरुज्झिस्सति।<br>
१३६. (क) यस्स मनायतनं निरुज्झिस्सति तस्स धम्मायतनं निरुज्झिस्सतीति? आमन्ता।<br>
(ख) यस्स वा पन धम्मायतनं निरुज्झिस्सति तस्स मनायतनं निरुज्झिस्सतीति? आमन्ता।</p>
<h2 id="ख-अनलमओकस-7">(ख) अनुलोमओकासो</h2>
<p>१३७. यत्थ चक्खायतनं निरुज्झिस्सति…पे॰…।</p>
<h2 id="ग-अनलमपगगलकस-7">(ग) अनुलोमपुग्गलोकासा</h2>
<p>१३८. (क) यस्स यत्थ चक्खायतनं निरुज्झिस्सति तस्स तत्थ सोतायतनं निरुज्झिस्सतीति ? आमन्ता।<br>
(ख) यस्स वा पन यत्थ…पे॰…? आमन्ता।<br>
(क) यस्स यत्थ चक्खायतनं निरुज्झिस्सति तस्स तत्थ घानायतनं निरुज्झिस्सतीति?<br>
रूपावचरानं…पे॰… कामावचरानं…पे॰…।<br>
(ख) यस्स वा पन यत्थ…पे॰…? आमन्ता।<br>
(क) यस्स यत्थ चक्खायतनं निरुज्झिस्सति तस्स तत्थ रूपायतनं निरुज्झिस्सतीति? आमन्ता।<br>
(ख) यस्स वा पन यत्थ रूपायतनं निरुज्झिस्सति तस्स तत्थ चक्खायतनं निरुज्झिस्सतीति?<br>
असञ्ञसत्तानं…पे॰… पञ्चवोकारानं…पे॰…।<br>
(क) यस्स यत्थ चक्खायतनं निरुज्झिस्सति तस्स तत्थ मनायतनं निरुज्झिस्सतीति? आमन्ता।<br>
(ख) यस्स वा पन यत्थ…पे॰…?<br>
अरूपानं…पे॰… पञ्चवोकारानं…पे॰…।<br>
(क) यस्स यत्थ चक्खायतनं निरुज्झिस्सति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ…पे॰…?<br>
असञ्ञसत्तानं अरूपानं…पे॰… पञ्चवोकारानं…पे॰…। (चक्खायतनमूलकं)<br>
१३९. (क) यस्स यत्थ घानायतनं निरुज्झिस्सति तस्स तत्थ रूपायतनं निरुज्झिस्सतीति? आमन्ता।<br>
(ख) यस्स वा पन यत्थ…पे॰…?<br>
रूपावचरानं…पे॰… कामावचरानं…पे॰…।<br>
(क) यस्स यत्थ घानायतनं निरुज्झिस्सति तस्स तत्थ मनायतनं निरुज्झिस्सतीति? आमन्ता।<br>
(ख) यस्स वा पन यत्थ…पे॰…?<br>
रूपावचरानं अरूपावचरानं…पे॰… कामावचरानं…पे॰…।<br>
(क) यस्स यत्थ घानायतनं निरुज्झिस्सति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ…पे॰…?<br>
रूपावचरानं अरूपावचरानं…पे॰… कामावचरानं…पे॰…। (घानायतनमूलकं)<br>
१४०. (क) यस्स यत्थ रूपायतनं निरुज्झिस्सति तस्स तत्थ मनायतनं निरुज्झिस्सतीति?<br>
असञ्ञसत्तानं…पे॰… पञ्चवोकारानं…पे॰…।<br>
(ख) यस्स वा पन यत्थ…पे॰…?<br>
अरूपानं…पे॰… पञ्चवोकारानं…पे॰…।<br>
(क) यस्स यत्थ रूपायतनं निरुज्झिस्सति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ…पे॰…?<br>
अरूपानं…पे॰… पञ्चवोकारानं असञ्ञसत्तानं…पे॰…। (रूपायतनमूलकं)<br>
१४१. (क) यस्स यत्थ मनायतनं…पे॰…? आमन्ता।<br>
(ख) यस्स वा पन यत्थ…पे॰…?<br>
असञ्ञसत्तानं…पे॰… चतुवोकारानं पञ्चवोकारानं तेसं तत्थ धम्मायतनञ्च निरुज्झिस्सति मनायतनञ्च निरुज्झिस्सति। (यथा उप्पादवारे यस्स यत्थके अनागता पुच्छा वित्थारिता, एवं निरोधेपि वित्थारेतब्बा)।</p>
<h2 id="घ-पचचनकपगगल-7">(घ) पच्चनीकपुग्गलो</h2>
<p>१४२. (क) यस्स चक्खायतनं न निरुज्झिस्सति तस्स सोतायतनं न निरुज्झिस्सतीति? आमन्ता।<br>
(ख) यस्स वा पन सोतायतनं न निरुज्झिस्सति तस्स चक्खायतनं न निरुज्झिस्सतीति? आमन्ता।<br>
(क) यस्स चक्खायतनं न निरुज्झिस्सति तस्स घानायतनं न निरुज्झिस्सतीति? आमन्ता।<br>
(ख) यस्स वा पन घानायतनं न निरुज्झिस्सति तस्स चक्खायतनं न निरुज्झिस्सतीति?<br>
पच्छिमभविकानं रूपावचरं उपपज्जन्तानं ये च रूपावचरं उपपज्जित्वा परिनिब्बायिस्सन्ति तेसं चवन्तानं तेसं घानायतनं न निरुज्झिस्सति, नो च तेसं चक्खायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च न निरुज्झिस्सति चक्खायतनञ्च न निरुज्झिस्सति।<br>
(क) यस्स चक्खायतनं न निरुज्झिस्सति तस्स रूपायतनं न निरुज्झिस्सतीति? आमन्ता।<br>
(ख) यस्स वा पन रूपायतनं न निरुज्झिस्सति तस्स चक्खायतनं न निरुज्झिस्सतीति? आमन्ता।<br>
यस्स चक्खायतनं न निरुज्झिस्सति तस्स मनायतनं…पे॰… धम्मायतनं न निरुज्झिस्सतीति?<br>
पच्छिमभविकानं अरूपं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं न निरुज्झिस्सति, नो च तेसं धम्मायतनं न निरुज्झिस्सति। परिनिब्बन्तानं तेसं चक्खायतनञ्च न निरुज्झिस्सति धम्मायतनञ्च न निरुज्झिस्सति।<br>
यस्स वा पन धम्मायतनं न निरुज्झिस्सति तस्स चक्खायतनं न निरुज्झिस्सतीति? आमन्ता। (चक्खायतनमूलकं)<br>
१४३. (क) यस्स घानायतनं न निरुज्झिस्सति तस्स रूपायतनं न निरुज्झिस्सतीति?<br>
पच्छिमभविकानं रूपावचरं उपपज्जन्तानं ये च रूपावचरं उपपज्जित्वा परिनिब्बायिस्सन्ति तेसं चवन्तानं तेसं घानायतनं न निरुज्झिस्सति, नो च तेसं रूपायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च न निरुज्झिस्सति रूपायतनञ्च न निरुज्झिस्सति।<br>
(ख) यस्स वा पन रूपायतनं न निरुज्झिस्सति तस्स घानायतनं न निरुज्झिस्सतीति? आमन्ता।<br>
यस्स घानायतनं न निरुज्झिस्सति तस्स मनायतनं…पे॰… धम्मायतनं न निरुज्झिस्सतीति?<br>
पच्छिमभविकानं रूपावचरं अरूपावचरं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं घानायतनं न निरुज्झिस्सति, नो च तेसं धम्मायतनं न निरुज्झिस्सति। परिनिब्बन्तानं तेसं घानायतनञ्च न निरुज्झिस्सति धम्मायतनञ्च न निरुज्झिस्सति।<br>
यस्स वा पन धम्मायतनं न निरुज्झिस्सति तस्स घानायतनं न निरुज्झिस्सतीति? आमन्ता।<br>
१४४. यस्स रूपायतनं न निरुज्झिस्सति तस्स मनायतनं…पे॰… धम्मायतनं न निरुज्झिस्सतीति?<br>
पच्छिमभविकानं अरूपं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं रूपायतनं न निरुज्झिस्सति, नो च तेसं धम्मायतनं न निरुज्झिस्सति। परिनिब्बन्तानं तेसं रूपायतनञ्च न निरुज्झिस्सति धम्मायतनञ्च न निरुज्झिस्सति।<br>
यस्स वा पन धम्मायतनं न निरुज्झिस्सति तस्स रूपायतनं न निरुज्झिस्सतीति? आमन्ता।<br>
१४५. (क) यस्स मनायतनं न निरुज्झिस्सति तस्स धम्मायतनं न निरुज्झिस्सतीति? आमन्ता।<br>
(ख) यस्स वा पन धम्मायतनं न निरुज्झिस्सति तस्स मनायतनं न निरुज्झिस्सतीति? आमन्ता।</p>
<h2 id="ङ-पचचनकओकस-7">(ङ) पच्चनीकओकासो</h2>
<p>१४६. यत्थ चक्खायतनं न निरुज्झिस्सति…पे॰…।</p>
<h2 id="च-पचचनकपगगलकस-7">(च) पच्चनीकपुग्गलोकासा</h2>
<p>१४७. (क) यस्स यत्थ चक्खायतनं न निरुज्झिस्सति तस्स तत्थ सोतायतनं न निरुज्झिस्सतीति? आमन्ता।<br>
(ख) यस्स वा पन यत्थ सोतायतनं न निरुज्झिस्सति तस्स तत्थ चक्खायतनं न निरुज्झिस्सतीति? आमन्ता।<br>
(क) यस्स यत्थ चक्खायतनं न निरुज्झिस्सति तस्स तत्थ घानायतनं न निरुज्झिस्सतीति? आमन्ता।<br>
(ख) यस्स वा पन यत्थ घानायतनं न निरुज्झिस्सति तस्स तत्थ चक्खायतनं न निरुज्झिस्सतीति?<br>
रूपावचरानं तेसं तत्थ घानायतनं न निरुज्झिस्सति, नो च तेसं तत्थ चक्खायतनं न निरुज्झिस्सति। पञ्चवोकारे परिनिब्बन्तानं असञ्ञसत्तानं अरूपानं तेसं तत्थ घानायतनञ्च न निरुज्झिस्सति चक्खायतनञ्च न निरुज्झिस्सति।<br>
(क) यस्स यत्थ चक्खायतनं न निरुज्झिस्सति तस्स तत्थ रूपायतनं न निरुज्झिस्सतीति?<br>
असञ्ञसत्तानं तेसं तत्थ चक्खायतनं न निरुज्झिस्सति, नो च तेसं तत्थ रूपायतनं न निरुज्झिस्सति। पञ्चवोकारे परिनिब्बन्तानं अरूपानं तेसं तत्थ चक्खायतनञ्च न निरुज्झिस्सति रूपायतनञ्च न निरुज्झिस्सति।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ चक्खायतनं न निरुज्झिस्सतीति? आमन्ता।<br>
(क) यस्स यत्थ चक्खायतनं न निरुज्झिस्सति तस्स तत्थ मनायतनं न निरुज्झिस्सतीति?<br>
अरूपानं तेसं तत्थ चक्खायतनं न निरुज्झिस्सति, नो च तेसं तत्थ मनायतनं न निरुज्झिस्सति। परिनिब्बन्तानं असञ्ञसत्तानं तेसं तत्थ चक्खायतनञ्च न निरुज्झिस्सति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ चक्खायतनं न निरुज्झिस्सतीति? आमन्ता।<br>
(क) यस्स यत्थ चक्खायतनं न निरुज्झिस्सति तस्स तत्थ धम्मायतनं न निरुज्झिस्सतीति?<br>
असञ्ञसत्तानं अरूपानं तेसं तत्थ चक्खायतनं न निरुज्झिस्सति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ चक्खायतनञ्च न निरुज्झिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ चक्खायतनं न निरुज्झिस्सतीति? आमन्ता। (चक्खायतनमूलकं)<br>
१४८. (क) यस्स यत्थ घानायतनं न निरुज्झिस्सति तस्स तत्थ रूपायतनं न निरुज्झिस्सतीति?<br>
रूपावचरानं तेसं तत्थ घानायतनं न निरुज्झिस्सति, नो च तेसं तत्थ रूपायतनं न निरुज्झिस्सति। पञ्चवोकारे परिनिब्बन्तानं अरूपानं तेसं तत्थ घानायतनञ्च न निरुज्झिस्सति रूपायतनञ्च न निरुज्झिस्सति।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ घानायतनं न निरुज्झिस्सतीति? आमन्ता।<br>
(क) यस्स यत्थ घानायतनं न निरुज्झिस्सति तस्स तत्थ मनायतनं न निरुज्झिस्सतीति?<br>
रूपावचरानं अरूपावचरानं तेसं तत्थ घानायतनं न निरुज्झिस्सति, नो च तेसं तत्थ मनायतनं न निरुज्झिस्सति, परिनिब्बन्तानं असञ्ञसत्तानं तेसं तत्थ घानायतनञ्च न निरुज्झिस्सति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ घानायतनं न निरुज्झिस्सतीति? आमन्ता।<br>
(क) यस्स यत्थ घानायतनं न निरुज्झिस्सति तस्स तत्थ धम्मायतनं न निरुज्झिस्सतीति?<br>
रूपावचरानं अरूपावचरानं तेसं तत्थ घानायतनं न निरुज्झिस्सति , नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ घानायतनञ्च न निरुज्झिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ घानायतनं न निरुज्झिस्सतीति?<br>
आमन्ता। (घानायतनमूलकं)<br>
१४९. (क) यस्स यत्थ रूपायतनं न निरुज्झिस्सति तस्स तत्थ मनायतनं न निरुज्झिस्सतीति?<br>
अरूपानं तेसं तत्थ रूपायतनं न निरुज्झिस्सति, नो च तेसं तत्थ मनायतनं न निरुज्झिस्सति। परिनिब्बन्तानं तेसं तत्थ रूपायतनञ्च न निरुज्झिस्सति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ रूपायतनं न निरुज्झिस्सतीति?<br>
असञ्ञसत्तानं तेसं तत्थ मनायतनं न निरुज्झिस्सति, नो च तेसं तत्थ रूपायतनं न निरुज्झिस्सति। परिनिब्बन्तानं तेसं तत्थ मनायतनञ्च न निरुज्झिस्सति रूपायतनञ्च न निरुज्झिस्सति।<br>
(क) यस्स यत्थ रूपायतनं न निरुज्झिस्सति तस्स तत्थ धम्मायतनं न निरुज्झिस्सतीति?<br>
अरूपानं तेसं तत्थ रूपायतनं न निरुज्झिस्सति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ रूपायतनञ्च न निरुज्झिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ रूपायतनं न निरुज्झिस्सतीति? आमन्ता। (रूपायतनमूलकं)<br>
१५०. (क) यस्स यत्थ मनायतनं न निरुज्झिस्सति तस्स तत्थ धम्मायतनं न निरुज्झिस्सतीति?<br>
असञ्ञसत्तानं तेसं तत्थ मनायतनं न निरुज्झिस्सति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ मनायतनञ्च न निरुज्झिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ मनायतनं न निरुज्झिस्सतीति? आमन्ता।<br>
(४) पच्चुप्पन्नातीतवारो</p>
<h2 id="क-अनलमपगगल-9">(क) अनुलोमपुग्गलो</h2>
<p>१५१. (क) यस्स चक्खायतनं निरुज्झति तस्स सोतायतनं निरुज्झित्थाति? आमन्ता।<br>
(ख) यस्स वा पन सोतायतनं निरुज्झित्थ तस्स चक्खायतनं निरुज्झतीति?<br>
सब्बेसं उपपज्जन्तानं अचक्खुकानं चवन्तानं तेसं सोतायतनं निरुज्झित्थ, नो च तेसं चक्खायतनं निरुज्झति। सचक्खुकानं चवन्तानं तेसं सोतायतनञ्च निरुज्झित्थ चक्खायतनञ्च निरुज्झति।<br>
यस्स चक्खायतनं निरुज्झति तस्स घानायतनं…पे॰… रूपायतनं …पे॰… मनायतनं…पे॰… धम्मायतनं निरुज्झित्थाति? आमन्ता।<br>
यस्स वा पन धम्मायतनं निरुज्झित्थ तस्स चक्खायतनं निरुज्झतीति?<br>
सब्बेसं उपपज्जन्तानं अचक्खुकानं चवन्तानं तेसं धम्मायतनं निरुज्झित्थ, नो च तेसं चक्खायतनं निरुज्झति। सचक्खुकानं चवन्तानं तेसं धम्मायतनञ्च निरुज्झित्थ चक्खायतनञ्च निरुज्झति।<br>
१५२. यस्स घानायतनं निरुज्झति तस्स रूपायतनं…पे॰… मनायतनं…पे॰… धम्मायतनं निरुज्झित्थाति? आमन्ता।<br>
यस्स वा पन धम्मायतनं निरुज्झित्थ तस्स घानायतनं निरुज्झतीति?<br>
सब्बेसं उपपज्जन्तानं अघानकानं चवन्तानं तेसं धम्मायतनं निरुज्झित्थ, नो च तेसं घानायतनं निरुज्झति। सघानकानं चवन्तानं तेसं धम्मायतनञ्च निरुज्झित्थ घानायतनञ्च निरुज्झति।<br>
१५३. यस्स रूपायतनं निरुज्झति तस्स मनायतनं…पे॰… धम्मायतनं निरुज्झित्थाति? आमन्ता।<br>
यस्स वा पन धम्मायतनं निरुज्झित्थ तस्स रूपायतनं निरुज्झतीति?<br>
सब्बेसं उपपज्जन्तानं अरूपकानं चवन्तानं तेसं धम्मायतनं निरुज्झित्थ, नो च तेसं रूपायतनं निरुज्झति। सरूपकानं चवन्तानं तेसं धम्मायतनञ्च निरुज्झित्थ रूपायतनञ्च निरुज्झति।<br>
१५४. (क) यस्स मनायतनं निरुज्झति तस्स धम्मायतनं निरुज्झित्थाति? आमन्ता।<br>
(ख) यस्स वा पन धम्मायतनं निरुज्झित्थ तस्स मनायतनं निरुज्झतीति?<br>
सब्बेसं उपपज्जन्तानं अचित्तकानं चवन्तानं तेसं धम्मायतनं निरुज्झित्थ, नो च तेसं मनायतनं निरुज्झति। सचित्तकानं चवन्तानं तेसं धम्मायतनञ्च निरुज्झित्थ मनायतनञ्च निरुज्झति।</p>
<h2 id="ख-अनलमओकस-8">(ख) अनुलोमओकासो</h2>
<p>१५५. यत्थ चक्खायतनं निरुज्झति…पे॰…।</p>
<h2 id="ग-अनलमपगगलकस-8">(ग) अनुलोमपुग्गलोकासा</h2>
<p>१५६. (क) यस्स यत्थ चक्खायतनं निरुज्झति तस्स तत्थ सोतायतनं निरुज्झित्थाति?<br>
सुद्धावासे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ सोतायतनं निरुज्झित्थ। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति सोतायतनञ्च निरुज्झित्थ।<br>
(ख) यस्स वा पन यत्थ सोतायतनं निरुज्झित्थ तस्स तत्थ चक्खायतनं निरुज्झतीति?<br>
पञ्चवोकारं उपपज्जन्तानं अचक्खुकानं कामावचरा चवन्तानं तेसं तत्थ सोतायतनं निरुज्झित्थ, नो च तेसं तत्थ चक्खायतनं निरुज्झति । सचक्खुकानं चवन्तानं तेसं तत्थ सोतायतनञ्च निरुज्झित्थ चक्खायतनञ्च निरुज्झति।<br>
(क) यस्स यत्थ चक्खायतनं निरुज्झति तस्स तत्थ घानायतनं निरुज्झित्थाति?<br>
रूपावचरा चवन्तानं तेसं तत्थ चक्खायतनं निरुज्झति, नो च तेसं तत्थ घानायतनं निरुज्झित्थ। सचक्खुकानं कामावचरा चवन्तानं तेसं तत्थ चक्खायतनञ्च निरुज्झति घानायतनञ्च निरुज्झित्थ।<br>
(ख) यस्स वा पन यत्थ घानायतनं निरुज्झित्थ तस्स तत्थ चक्खायतनं निरुज्झतीति?<br>
कामावचरं उपपज्जन्तानं अचक्खुकानं कामावचरा चवन्तानं तेसं तत्थ घानायतनं निरुज्झित्थ, नो च तेसं तत्थ चक्खायतनं निरुज्झति। सचक्खुकानं कामावचरा चवन्तानं तेसं तत्थ घानायतनञ्च निरुज्झित्थ चक्खायतनञ्च निरुज्झति।<br>
(क) यस्स यत्थ चक्खायतनं निरुज्झति तस्स तत्थ रूपायतनं निरुज्झित्थाति?<br>
सुद्धावासे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ रूपायतनं निरुज्झित्थ। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति रूपायतनञ्च निरुज्झित्थ।<br>
(ख) यस्स वा पन यत्थ रूपायतनं निरुज्झित्थ तस्स तत्थ चक्खायतनं निरुज्झतीति?<br>
पञ्चवोकारं उपपज्जन्तानं अचक्खुकानं कामावचरा चवन्तानं असञ्ञसत्तानं तेसं तत्थ रूपायतनं निरुज्झित्थ, नो च तेसं तत्थ चक्खायतनं निरुज्झति। सचक्खुकानं चवन्तानं तेसं तत्थ रूपायतनञ्च निरुज्झित्थ चक्खायतनञ्च निरुज्झति।<br>
(क) यस्स यत्थ चक्खायतनं निरुज्झति तस्स तत्थ मनायतनं निरुज्झित्थाति?<br>
सुद्धावासे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ मनायतनं निरुज्झित्थ। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति मनायतनञ्च निरुज्झित्थ।<br>
(ख) यस्स वा पन यत्थ मनायतनं निरुज्झित्थ तस्स तत्थ चक्खायतनं निरुज्झतीति?<br>
पञ्चवोकारं उपपज्जन्तानं अचक्खुकानं कामावचरा चवन्तानं अरूपानं तेसं तत्थ मनायतनं निरुज्झित्थ, नो च तेसं तत्थ चक्खायतनं निरुज्झति। सचक्खुकानं चवन्तानं तेसं तत्थ मनायतनञ्च निरुज्झित्थ चक्खायतनञ्च निरुज्झति।<br>
(क) यस्स यत्थ चक्खायतनं निरुज्झति तस्स तत्थ धम्मायतनं निरुज्झित्थाति?<br>
सुद्धावासे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ धम्मायतनं निरुज्झित्थ। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति धम्मायतनञ्च निरुज्झित्थ।<br>
(ख) यस्स वा पन यत्थ धम्मायतनं निरुज्झित्थ तस्स तत्थ चक्खायतनं निरुज्झतीति?<br>
सब्बेसं उपपज्जन्तानं अचक्खुकानं चवन्तानं तेसं तत्थ धम्मायतनं निरुज्झित्थ, नो च तेसं तत्थ चक्खायतनं निरुज्झति। सचक्खुकानं चवन्तानं तेसं तत्थ धम्मायतनञ्च निरुज्झित्थ चक्खायतनञ्च निरुज्झति। (चक्खायतनमूलकं)<br>
१५७. (क) यस्स यत्थ घानायतनं निरुज्झति तस्स तत्थ रूपायतनं निरुज्झित्थाति? आमन्ता।<br>
(ख) यस्स वा पन यत्थ रूपायतनं निरुज्झित्थ तस्स तत्थ घानायतनं निरुज्झतीति?<br>
कामावचरं उपपज्जन्तानं अघानकानं कामावचरा चवन्तानं रूपावचरानं तेसं तत्थ रूपायतनं निरुज्झित्थ, नो च तेसं तत्थ घानायतनं निरुज्झति। सघानकानं चवन्तानं तेसं तत्थ रूपायतनञ्च निरुज्झित्थ घानायतनञ्च निरुज्झति।<br>
(क) यस्स यत्थ घानायतनं निरुज्झति तस्स तत्थ मनायतनं निरुज्झित्थाति? आमन्ता।<br>
(ख) यस्स वा पन यत्थ मनायतनं निरुज्झित्थ तस्स तत्थ घानायतनं निरुज्झतीति?<br>
कामावचरं उपपज्जन्तानं अघानकानं कामावचरा चवन्तानं रूपावचरानं अरूपावचरानं तेसं तत्थ मनायतनं निरुज्झित्थ, नो च तेसं तत्थ घानायतनं निरुज्झति । सघानकानं चवन्तानं तेसं तत्थ मनायतनञ्च निरुज्झित्थ घानायतनञ्च निरुज्झति।<br>
(क) यस्स यत्थ घानायतनं निरुज्झति तस्स तत्थ धम्मायतनं निरुज्झित्थाति? आमन्ता।<br>
(ख) यस्स वा पन यत्थ धम्मायतनं निरुज्झित्थ तस्स तत्थ घानायतनं निरुज्झतीति?<br>
सब्बेसं उपपज्जन्तानं अघानकानं चवन्तानं तेसं तत्थ धम्मायतनं निरुज्झित्थ, नो च तेसं तत्थ घानायतनं निरुज्झति। सघानकानं चवन्तानं तेसं तत्थ धम्मायतनञ्च निरुज्झित्थ घानायतनञ्च निरुज्झति। (घानायतनमूलकं)<br>
१५८. (क) यस्स यत्थ रूपायतनं निरुज्झति तस्स तत्थ मनायतनं निरुज्झित्थाति?<br>
सुद्धावासे परिनिब्बन्तानं असञ्ञसत्ता चवन्तानं तेसं तत्थ रूपायतनं निरुज्झति, नो च तेसं तत्थ मनायतनं निरुज्झित्थ। इतरेसं पञ्चवोकारा चवन्तानं तेसं तत्थ रूपायतनञ्च निरुज्झति मनायतनञ्च निरुज्झित्थ।<br>
(ख) यस्स वा पन यत्थ मनायतनं निरुज्झित्थ तस्स तत्थ रूपायतनं निरुज्झतीति?<br>
पञ्चवोकारं उपपज्जन्तानं अरूपानं तेसं तत्थ मनायतनं निरुज्झित्थ, नो च तेसं तत्थ रूपायतनं निरुज्झति। पञ्चवोकारा चवन्तानं तेसं तत्थ मनायतनञ्च निरुज्झित्थ रूपायतनञ्च निरुज्झति।<br>
(क) यस्स यत्थ रूपायतनं निरुज्झति तस्स तत्थ धम्मायतनं निरुज्झित्थाति?<br>
सुद्धावासे परिनिब्बन्तानं तेसं तत्थ रूपायतनं निरुज्झति, नो च तेसं तत्थ धम्मायतनं निरुज्झित्थ। इतरेसं सरूपकानं चवन्तानं तेसं तत्थ रूपायतनञ्च निरुज्झति धम्मायतनञ्च निरुज्झित्थ।<br>
(ख) यस्स वा पन यत्थ धम्मायतनं निरुज्झित्थ तस्स तत्थ रूपायतनं निरुज्झतीति?<br>
सब्बेसं उपपज्जन्तानं अरूपकानं चवन्तानं तेसं तत्थ धम्मायतनं निरुज्झित्थ, नो च तेसं तत्थ रूपायतनं निरुज्झति। सरूपकानं चवन्तानं तेसं तत्थ धम्मायतनञ्च निरुज्झित्थ रूपायतनञ्च निरुज्झति। (रूपायतनमूलकं)<br>
१५९. (क) यस्स यत्थ मनायतनं निरुज्झति तस्स तत्थ धम्मायतनं निरुज्झित्थाति?<br>
सुद्धावासे परिनिब्बन्तानं तेसं तत्थ मनायतनं निरुज्झति, नो च तेसं तत्थ धम्मायतनं निरुज्झित्थ। इतरेसं सचित्तकानं चवन्तानं तेसं तत्थ मनायतनञ्च निरुज्झति धम्मायतनञ्च निरुज्झित्थ।<br>
(ख) यस्स वा पन यत्थ धम्मायतनं निरुज्झित्थ तस्स तत्थ मनायतनं निरुज्झतीति?<br>
सब्बेसं उपपज्जन्तानं अचित्तकानं चवन्तानं तेसं तत्थ धम्मायतनं निरुज्झित्थ, नो च तेसं तत्थ मनायतनं निरुज्झति। सचित्तकानं चवन्तानं तेसं तत्थ धम्मायतनञ्च निरुज्झित्थ मनायतनञ्च निरुज्झति।</p>
<h2 id="घ-पचचनकपगगल-8">(घ) पच्चनीकपुग्गलो</h2>
<p>१६०. (क) यस्स चक्खायतनं न निरुज्झति तस्स सोतायतनं न निरुज्झित्थाति? निरुज्झित्थ।<br>
(ख) यस्स वा पन सोतायतनं न निरुज्झित्थ तस्स चक्खायतनं न निरुज्झतीति? नत्थि।<br>
यस्स चक्खायतनं…पे॰… घानायतनं…पे॰… रूपायतनं…पे॰… मनायतनं न निरुज्झति तस्स धम्मायतनं न निरुज्झित्थाति? निरुज्झित्थ।<br>
यस्स वा पन धम्मायतनं न निरुज्झित्थ तस्स मनायतनं न निरुज्झतीति? नत्थि।</p>
<h2 id="ङ-पचचनकओकस-8">(ङ) पच्चनीकओकासो</h2>
<p>१६१. यत्थ चक्खायतनं न निरुज्झति…पे॰…।</p>
<h2 id="च-पचचनकपगगलकस-8">(च) पच्चनीकपुग्गलोकासा</h2>
<p>१६२. (क) यस्स यत्थ चक्खायतनं न निरुज्झति तस्स तत्थ सोतायतनं न निरुज्झित्थाति?<br>
पञ्चवोकारं उपपज्जन्तानं अचक्खुकानं कामावचरा चवन्तानं तेसं तत्थ चक्खायतनं न निरुज्झति, नो च तेसं तत्थ सोतायतनं न निरुज्झित्थ। सुद्धावासं उपपज्जन्तानं असञ्ञसत्तानं अरूपानं तेसं तत्थ चक्खायतनञ्च न निरुज्झति सोतायतनञ्च न निरुज्झित्थ।<br>
(ख) यस्स वा पन यत्थ सोतायतनं न निरुज्झित्थ तस्स तत्थ चक्खायतनं न निरुज्झतीति?<br>
सुद्धावासे परिनिब्बन्तानं तेसं तत्थ सोतायतनं न निरुज्झित्थ, नो च तेसं तत्थ चक्खायतनं न निरुज्झति। सुद्धावासं उपपज्जन्तानं असञ्ञसत्तानं अरूपानं तेसं तत्थ सोतायतनञ्च न निरुज्झित्थ चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ घानायतनं न निरुज्झित्थाति?<br>
कामावचरं उपपज्जन्तानं अचक्खुकानं कामावचरा चवन्तानं तेसं तत्थ चक्खायतनं न निरुज्झति, नो च तेसं तत्थ घानायतनं न निरुज्झित्थ। रूपावचरं उपपज्जन्तानं असञ्ञसत्तानं अरूपानं तेसं तत्थ चक्खायतनञ्च न निरुज्झति घानायतनञ्च न निरुज्झित्थ ।<br>
(ख) यस्स वा पन यत्थ घानायतनं न निरुज्झित्थ तस्स तत्थ चक्खायतनं न निरुज्झतीति?<br>
रूपावचरा चवन्तानं तेसं तत्थ घानायतनं न निरुज्झित्थ, नो च तेसं तत्थ चक्खायतनं न निरुज्झति। रूपावचरं उपपज्जन्तानं असञ्ञसत्तानं अरूपानं तेसं तत्थ घानायतनञ्च न निरुज्झित्थ चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ रूपायतनं न निरुज्झित्थाति?<br>
पञ्चवोकारं उपपज्जन्तानं अचक्खुकानं कामावचरा चवन्तानं असञ्ञसत्तानं तेसं तत्थ चक्खायतनं न निरुज्झति, नो च तेसं तत्थ रूपायतनं न निरुज्झित्थ। सुद्धावासं उपपज्जन्तानं अरूपानं तेसं तत्थ चक्खायतनञ्च न निरुज्झति रूपायतनञ्च न निरुज्झित्थ।<br>
(ख) यस्स वा पन यत्थ रूपायतनं न निरुज्झित्थ तस्स तत्थ चक्खायतनं न निरुज्झतीति?<br>
सुद्धावासे परिनिब्बन्तानं तेसं तत्थ रूपायतनं न निरुज्झित्थ, नो च तेसं तत्थ चक्खायतनं न निरुज्झति। सुद्धावासं उपपज्जन्तानं अरूपानं तेसं तत्थ रूपायतनञ्च न निरुज्झित्थ चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ मनायतनं न निरुज्झित्थाति?<br>
पञ्चवोकारं उपपज्जन्तानं अचक्खुकानं कामावचरा चवन्तानं अरूपानं तेसं तत्थ चक्खायतनं न निरुज्झति, नो च तेसं तत्थ मनायतनं न निरुज्झित्थ। सुद्धावासं उपपज्जन्तानं असञ्ञसत्तानं तेसं तत्थ चक्खायतनञ्च न निरुज्झति मनायतनञ्च न निरुज्झित्थ ।<br>
(ख) यस्स वा पन यत्थ मनायतनं न निरुज्झित्थ तस्स तत्थ चक्खायतनं न निरुज्झतीति?<br>
सुद्धावासे परिनिब्बन्तानं तेसं तत्थ मनायतनं न निरुज्झित्थ, नो च तेसं तत्थ चक्खायतनं न निरुज्झति। सुद्धावासं उपपज्जन्तानं असञ्ञसत्तानं तेसं तत्थ मनायतनञ्च न निरुज्झित्थ चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ धम्मायतनं न निरुज्झित्थाति?<br>
सब्बेसं उपपज्जन्तानं अचक्खुकानं चवन्तानं तेसं तत्थ चक्खायतनं न निरुज्झति, नो च तेसं तत्थ धम्मायतनं न निरुज्झित्थ। सुद्धावासं उपपज्जन्तानं तेसं तत्थ चक्खायतनञ्च न निरुज्झति धम्मायतनञ्च न निरुज्झित्थ।<br>
(ख) यस्स वा पन यत्थ धम्मायतनं न निरुज्झित्थ तस्स तत्थ चक्खायतनं न निरुज्झतीति?<br>
सुद्धावासे परिनिब्बन्तानं तेसं तत्थ धम्मायतनं न निरुज्झित्थ, नो च तेसं तत्थ चक्खायतनं न निरुज्झति। सुद्धावासं उपपज्जन्तानं तेसं तत्थ धम्मायतनञ्च न निरुज्झित्थ चक्खायतनञ्च न निरुज्झति। (चक्खायतनमूलकं)<br>
१६३. (क) यस्स यत्थ घानायतनं न निरुज्झति तस्स तत्थ रूपायतनं न निरुज्झित्थाति?<br>
कामावचरं उपपज्जन्तानं अघानकानं कामावचरा चवन्तानं रूपावचरानं तेसं तत्थ घानायतनं न निरुज्झति, नो च तेसं तत्थ रूपायतनं न निरुज्झित्थ। सुद्धावासानं अरूपानं तेसं तत्थ घानायतनञ्च न निरुज्झति रूपायतनञ्च न निरुज्झित्थ।<br>
(ख) यस्स वा पन यत्थ रूपायतनं न निरुज्झित्थ तस्स तत्थ घानायतनं न निरुज्झतीति ? आमन्ता।<br>
(क) यस्स यत्थ घानायतनं न निरुज्झति तस्स तत्थ मनायतनं न निरुज्झित्थाति?<br>
कामावचरं उपपज्जन्तानं अघानकानं कामावचरा चवन्तानं रूपावचरानं अरूपावचरानं तेसं तत्थ घानायतनं न निरुज्झति, नो च तेसं तत्थ मनायतनं न निरुज्झित्थ। सुद्धावासानं असञ्ञसत्तानं तेसं तत्थ घानायतनञ्च न निरुज्झति मनायतनञ्च न निरुज्झित्थ।<br>
(ख) यस्स वा पन यत्थ मनायतनं न निरुज्झित्थ तस्स तत्थ घानायतनं न निरुज्झतीति? आमन्ता।<br>
(क) यस्स यत्थ घानायतनं न निरुज्झति तस्स तत्थ धम्मायतनं न निरुज्झित्थाति?<br>
सब्बेसं उपपज्जन्तानं अघानकानं चवन्तानं तेसं तत्थ घानायतनं न निरुज्झति, नो च तेसं तत्थ धम्मायतनं न निरुज्झित्थ। सुद्धावासानं तेसं तत्थ घानायतनञ्च न निरुज्झति धम्मायतनञ्च न निरुज्झित्थ।<br>
(ख) यस्स वा पन यत्थ धम्मायतनं न निरुज्झित्थ तस्स तत्थ घानायतनं न निरुज्झतीति? आमन्ता। (घानायतनमूलकं)<br>
१६४. (क) यस्स यत्थ रूपायतनं न निरुज्झति तस्स तत्थ मनायतनं न निरुज्झित्थाति?<br>
पञ्चवोकारं उपपज्जन्तानं अरूपानं तेसं तत्थ रूपायतनं न निरुज्झति, नो च तेसं तत्थ मनायतनं न निरुज्झित्थ। सुद्धावासं उपपज्जन्तानं असञ्ञसत्तं उपपज्जन्तानं तेसं तत्थ रूपायतनञ्च न निरुज्झति मनायतनञ्च न निरुज्झित्थ।<br>
(ख) यस्स वा पन यत्थ मनायतनं न निरुज्झित्थ तस्स तत्थ रूपायतनं न निरुज्झतीति?<br>
सुद्धावासे परिनिब्बन्तानं असञ्ञसत्ता चवन्तानं तेसं तत्थ मनायतनं न निरुज्झित्थ, नो च तेसं तत्थ रूपायतनं न निरुज्झति। सुद्धावासं उपपज्जन्तानं असञ्ञसत्तं उपपज्जन्तानं तेसं तत्थ मनायतनञ्च न निरुज्झित्थ रूपायतनञ्च न निरुज्झति।<br>
(क) यस्स यत्थ रूपायतनं न निरुज्झति तस्स तत्थ धम्मायतनं न निरुज्झित्थाति?<br>
सब्बेसं उपपज्जन्तानं अरूपकानं चवन्तानं तेसं तत्थ रूपायतनं न निरुज्झति, नो च तेसं तत्थ धम्मायतनं न निरुज्झित्थ। सुद्धावासं उपपज्जन्तानं तेसं तत्थ रूपायतनञ्च न निरुज्झति धम्मायतनञ्च न निरुज्झित्थ।<br>
(ख) यस्स वा पन यत्थ धम्मायतनं न निरुज्झित्थ तस्स तत्थ रूपायतनं न निरुज्झतीति?<br>
सुद्धावासे परिनिब्बन्तानं तेसं तत्थ धम्मायतनं न निरुज्झित्थ, नो च तेसं तत्थ रूपायतनं न निरुज्झति। सुद्धावासं उपपज्जन्तानं तेसं तत्थ धम्मायतनञ्च न निरुज्झित्थ रूपायतनञ्च न निरुज्झति।<br>
१६५. (क) यस्स यत्थ मनायतनं न निरुज्झति तस्स तत्थ धम्मायतनं न निरुज्झित्थाति?<br>
सब्बेसं उपपज्जन्तानं अचित्तकानं चवन्तानं तेसं तत्थ मनायतनं न निरुज्झति, नो च तेसं तत्थ धम्मायतनं न निरुज्झित्थ। सुद्धावासं उपपज्जन्तानं तेसं तत्थ मनायतनञ्च न निरुज्झति धम्मायतनञ्च न निरुज्झित्थ।<br>
(ख) यस्स वा पन यत्थ धम्मायतनं न निरुज्झित्थ तस्स तत्थ मनायतनं न निरुज्झतीति?<br>
सुद्धावासे परिनिब्बन्तानं तेसं तत्थ धम्मायतनं न निरुज्झित्थ, नो च तेसं तत्थ मनायतनं न निरुज्झति। सुद्धावासं उपपज्जन्तानं तेसं तत्थ धम्मायतनञ्च न निरुज्झित्थ मनायतनञ्च न निरुज्झति।<br>
(५) पच्चुप्पन्नानागतवारो</p>
<h2 id="क-अनलमपगगल-10">(क) अनुलोमपुग्गलो</h2>
<p>१६६. (क) यस्स चक्खायतनं निरुज्झति तस्स सोतायतनं निरुज्झिस्सतीति?<br>
पञ्चवोकारे परिनिब्बन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं निरुज्झति, नो च तेसं सोतायतनं निरुज्झिस्सति। इतरेसं सचक्खुकानं चवन्तानं तेसं चक्खायतनञ्च निरुज्झति सोतायतनञ्च निरुज्झिस्सति।<br>
(ख) यस्स वा पन सोतायतनं निरुज्झिस्सति तस्स चक्खायतनं निरुज्झतीति?<br>
सब्बेसं उपपज्जन्तानं अचक्खुकानं चवन्तानं तेसं सोतायतनं निरुज्झिस्सति, नो च तेसं चक्खायतनं निरुज्झति। सचक्खुकानं चवन्तानं तेसं सोतायतनञ्च निरुज्झिस्सति चक्खायतनञ्च निरुज्झति।<br>
(क) यस्स चक्खायतनं निरुज्झति तस्स घानायतनं निरुज्झिस्सतीति?<br>
पञ्चवोकारे परिनिब्बन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं निरुज्झति, नो च तेसं घानायतनं निरुज्झिस्सति। इतरेसं सचक्खुकानं चवन्तानं तेसं चक्खायतनञ्च निरुज्झति घानायतनञ्च निरुज्झिस्सति।<br>
(ख) यस्स वा पन घानायतनं…पे॰…।<br>
(क) यस्स चक्खायतनं निरुज्झति तस्स रूपायतनं निरुज्झिस्सतीति?<br>
पञ्चवोकारे परिनिब्बन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं निरुज्झति, नो च तेसं रूपायतनं निरुज्झिस्सति। इतरेसं सचक्खुकानं चवन्तानं तेसं चक्खायतनञ्च निरुज्झति रूपायतनञ्च निरुज्झिस्सति।<br>
(ख) यस्स वा पन रूपायतनं…पे॰…।<br>
यस्स चक्खायतनं निरुज्झति तस्स मनायतनं…पे॰… धम्मायतनं निरुज्झिस्सतीति?<br>
पञ्चवोकारे परिनिब्बन्तानं तेसं चक्खायतनं निरुज्झति, नो च तेसं धम्मायतनं निरुज्झिस्सति। इतरेसं सचक्खुकानं चवन्तानं तेसं चक्खायतनञ्च निरुज्झति धम्मायतनञ्च निरुज्झिस्सति।<br>
यस्स वा पन धम्मायतनं निरुज्झिस्सति तस्स चक्खायतनं निरुज्झतीति?<br>
सब्बेसं उपपज्जन्तानं अचक्खुकानं चवन्तानं तेसं…पे॰… सचक्खुकानं चवन्तानं तेसं…पे॰…।<br>
१६७. (क) यस्स घानायतनं निरुज्झति तस्स रूपायतनं निरुज्झिस्सतीति?<br>
कामावचरे परिनिब्बन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनं निरुज्झति, नो च तेसं रूपायतनं निरुज्झिस्सति। इतरेसं सघानकानं चवन्तानं तेसं घानायतनञ्च निरुज्झति रूपायतनञ्च निरुज्झिस्सति।<br>
(ख) यस्स वा पन रूपायतनं निरुज्झिस्सति तस्स घानायतनं निरुज्झतीति?<br>
सब्बेसं उपपज्जन्तानं अघानकानं चवन्तानं तेसं रूपायतनं निरुज्झिस्सति, नो च तेसं घानायतनं निरुज्झति। सघानकानं चवन्तानं तेसं रूपायतनञ्च निरुज्झिस्सति घानायतनञ्च निरुज्झति।<br>
यस्स घानायतनं निरुज्झति तस्स मनायतनं…पे॰… धम्मायतनं निरुज्झिस्सतीति?<br>
कामावचरे परिनिब्बन्तानं तेसं घानायतनं निरुज्झति, नो च तेसं धम्मायतनं निरुज्झिस्सति। इतरेसं सघानकानं चवन्तानं तेसं घानायतनञ्च निरुज्झति धम्मायतनञ्च निरुज्झिस्सति।<br>
यस्स वा पन धम्मायतनं…पे॰…।<br>
१६८. यस्स रूपायतनं निरुज्झति तस्स मनायतनं…पे॰… धम्मायतनं निरुज्झिस्सतीति?<br>
पञ्चवोकारे परिनिब्बन्तानं तेसं रूपायतनं निरुज्झति, नो च तेसं धम्मायतनं निरुज्झिस्सति। इतरेसं सरूपकानं चवन्तानं तेसं रूपायतनञ्च निरुज्झति धम्मायतनञ्च निरुज्झिस्सति।<br>
यस्स वा पन धम्मायतनं निरुज्झिस्सति तस्स रूपायतनं निरुज्झतीति?<br>
सब्बेसं उपपज्जन्तानं अरूपकानं चवन्तानं तेसं धम्मायतनं निरुज्झिस्सति , नो च तेसं रूपायतनं निरुज्झति। सरूपकानं चवन्तानं तेसं धम्मायतनञ्च निरुज्झिस्सति रूपायतनञ्च निरुज्झति।<br>
१६९. (क) यस्स मनायतनं निरुज्झति तस्स धम्मायतनं निरुज्झिस्सतीति?<br>
परिनिब्बन्तानं तेसं मनायतनं निरुज्झति, नो च तेसं धम्मायतनं निरुज्झिस्सति। इतरेसं सचित्तकानं चवन्तानं तेसं मनायतनञ्च निरुज्झति धम्मायतनञ्च निरुज्झिस्सति।<br>
(ख) यस्स वा पन धम्मायतनं निरुज्झिस्सति तस्स मनायतनं निरुज्झतीति?<br>
सब्बेसं उपपज्जन्तानं अचित्तकानं चवन्तानं तेसं धम्मायतनं निरुज्झिस्सति, नो च तेसं मनायतनं निरुज्झति। सचित्तकानं चवन्तानं तेसं धम्मायतनञ्च निरुज्झिस्सति मनायतनञ्च निरुज्झति।</p>
<h2 id="ख-अनलमओकस-9">(ख) अनुलोमओकासो</h2>
<p>१७०. यत्थ चक्खायतनं निरुज्झति…पे॰…।</p>
<h2 id="ग-अनलमपगगलकस-9">(ग) अनुलोमपुग्गलोकासा</h2>
<p>१७१. (क) यस्स यत्थ चक्खायतनं निरुज्झति तस्स तत्थ सोतायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ सोतायतनं निरुज्झिस्सति। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति सोतायतनञ्च निरुज्झिस्सति।<br>
(ख) यस्स वा पन यत्थ सोतायतनं निरुज्झिस्सति तस्स तत्थ चक्खायतनं निरुज्झतीति?<br>
पञ्चवोकारं उपपज्जन्तानं अचक्खुकानं कामावचरा चवन्तानं तेसं तत्थ सोतायतनं निरुज्झिस्सति, नो च तेसं तत्थ चक्खायतनं निरुज्झति। सचक्खुकानं चवन्तानं तेसं तत्थ सोतायतनञ्च निरुज्झिस्सति चक्खायतनञ्च निरुज्झति।<br>
(क) यस्स यत्थ चक्खायतनं निरुज्झति तस्स तत्थ घानायतनं निरुज्झिस्सतीति?<br>
कामावचरे परिनिब्बन्तानं रूपावचरा चवन्तानं तेसं तत्थ चक्खायतनं निरुज्झति, नो च तेसं तत्थ घानायतनं निरुज्झिस्सति। इतरेसं सचक्खुकानं कामावचरा चवन्तानं तेसं तत्थ चक्खायतनञ्च निरुज्झति घानायतनञ्च निरुज्झिस्सति।<br>
(ख) यस्स वा पन यत्थ घानायतनं…पे॰… (यथा पच्चुप्पन्नातीतेपि तिविधं वित्थारितं एवं इदम्पि वित्थारेतब्बं)।<br>
(क) यस्स यत्थ चक्खायतनं निरुज्झति तस्स तत्थ रूपायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ रूपायतनं निरुज्झिस्सति। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति रूपायतनञ्च निरुज्झिस्सति।<br>
(ख) यस्स वा पन यत्थ रूपायतनं…पे॰…।<br>
(क) यस्स यत्थ चक्खायतनं निरुज्झति तस्स तत्थ मनायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ मनायतनं निरुज्झिस्सति। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति मनायतनञ्च निरुज्झिस्सति।<br>
(ख) यस्स वा पन यत्थ मनायतनं…पे॰…।<br>
(क) यस्स यत्थ चक्खायतनं निरुज्झति तस्स तत्थ धम्मायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झति, नो च तेसं तत्थ धम्मायतनं निरुज्झिस्सति। इतरेसं सचक्खुकानं चवन्तानं तेसं तत्थ चक्खायतनञ्च निरुज्झति धम्मायतनञ्च निरुज्झिस्सति।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ चक्खायतनं निरुज्झतीति?<br>
सब्बेसं उपपज्जन्तानं अचक्खुकानं चवन्तानं तेसं तत्थ धम्मायतनं निरुज्झिस्सति, नो च तेसं तत्थ चक्खायतनं निरुज्झति। सचक्खुकानं चवन्तानं तेसं तत्थ धम्मायतनञ्च निरुज्झिस्सति चक्खायतनञ्च निरुज्झति। (चक्खायतनमूलकं)<br>
१७२. (क) यस्स यत्थ घानायतनं निरुज्झति तस्स तत्थ रूपायतनं निरुज्झिस्सतीति?<br>
कामावचरे परिनिब्बन्तानं तेसं तत्थ घानायतनं निरुज्झति, नो च तेसं तत्थ रूपायतनं निरुज्झिस्सति। इतरेसं सघानकानं चवन्तानं तेसं तत्थ घानायतनञ्च निरुज्झति रूपायतनञ्च निरुज्झिस्सति ।<br>
(ख) यस्स वा पन यत्थ रूपायतनं निरुज्झिस्सति तस्स तत्थ घानायतनं निरुज्झतीति? कामावचरे परिनिब्बान्तानं तेसं तत्थ…पे॰…।<br>
कामावचरं उपपज्जन्तानं अघानकानं कामावचरा चवन्तानं रूपावचरानं तेसं तत्थ…पे॰…।<br>
यस्स यत्थ घानायतनं निरुज्झति तस्स तत्थ मनायतनं…पे॰… धम्मायतनं निरुज्झिस्सतीति?<br>
कामावचरे परिनिब्बन्तानं तेसं तत्थ घानायतनं निरुज्झति, नो च तेसं तत्थ धम्मायतनं निरुज्झिस्सति। इतरेसं सघानकानं चवन्तानं तेसं तत्थ घानायतनञ्च निरुज्झति धम्मायतनञ्च निरुज्झिस्सति।<br>
यस्स वा पन यत्थ धम्मायतनं…पे॰…।<br>
१७३. (क) यस्स यत्थ रूपायतनं निरुज्झति तस्स तत्थ मनायतनं निरुज्झिस्सतीति?<br>
पञ्चवोकारे परिनिब्बन्तानं असञ्ञसत्ता चवन्तानं तेसं तत्थ रूपायतनं निरुज्झति, नो च तेसं तत्थ मनायतनं निरुज्झिस्सति। इतरेसं पञ्चवोकारा चवन्तानं तेसं तत्थ रूपायतनञ्च निरुज्झति मनायतनञ्च निरुज्झिस्सति।<br>
(ख) यस्स वा पन यत्थ मनायतनं…पे॰…।<br>
(क) यस्स यत्थ रूपायतनं निरुज्झति तस्स तत्थ धम्मायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ रूपायतनं निरुज्झति, नो च तेसं तत्थ धम्मायतनं निरुज्झिस्सति। इतरेसं सरूपकानं चवन्तानं तेसं तत्थ रूपायतनञ्च निरुज्झति धम्मायतनञ्च निरुज्झिस्सति।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ रूपायतनं निरुज्झतीति?<br>
सब्बेसं उपपज्जन्तानं अरूपकानं चवन्तानं तेसं तत्थ धम्मायतनं निरुज्झिस्सति, नो च तेसं तत्थ रूपायतनं निरुज्झति। सरूपकानं चवन्तानं तेसं तत्थ धम्मायतनञ्च निरुज्झिस्सति रूपायतनञ्च निरुज्झति।<br>
१७४. (क) यस्स यत्थ मनायतनं निरुज्झति तस्स तत्थ धम्मायतनं निरुज्झिस्सतीति?<br>
परिनिब्बन्तानं तेसं तत्थ मनायतनं निरुज्झति, नो च तेसं तत्थ धम्मायतनं निरुज्झिस्सति। इतरेसं सचित्तकानं चवन्तानं तेसं तत्थ मनायतनञ्च निरुज्झति धम्मायतनञ्च निरुज्झिस्सति।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ मनायतनं निरुज्झतीति?<br>
सब्बेसं उपपज्जन्तानं अचित्तकानं चवन्तानं तेसं तत्थ धम्मायतनं निरुज्झिस्सति, नो च तेसं तत्थ मनायतनं निरुज्झति। सचित्तकानं चवन्तानं तेसं तत्थ धम्मायतनञ्च निरुज्झिस्सति मनायतनञ्च निरुज्झति।</p>
<h2 id="घ-पचचनकपगगल-9">(घ) पच्चनीकपुग्गलो</h2>
<p>१७५. (क) यस्स चक्खायतनं न निरुज्झति तस्स सोतायतनं न निरुज्झिस्सतीति?<br>
सब्बेसं उपपज्जन्तानं अचक्खुकानं चवन्तानं तेसं चक्खायतनं न निरुज्झति, नो च तेसं सोतायतनं न निरुज्झिस्सति। अरूपे पच्छिमभविकानं तेसं चक्खायतनञ्च न निरुज्झति सोतायतनञ्च न निरुज्झिस्सति।<br>
(ख) यस्स वा पन सोतायतनं न निरुज्झिस्सति तस्स चक्खायतनं न निरुज्झतीति?<br>
पञ्चवोकारे परिनिब्बन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं सोतायतनं न निरुज्झिस्सति, नो च तेसं चक्खायतनं न निरुज्झति। अरूपे पच्छिमभविकानं तेसं सोतायतनञ्च न निरुज्झिस्सति चक्खायतनञ्च न निरुज्झति।<br>
(क) यस्स चक्खायतनं न निरुज्झति तस्स घानायतनं न निरुज्झिस्सतीति ?<br>
सब्बेसं उपपज्जन्तानं अचक्खुकानं चवन्तानं तेसं चक्खायतनं न निरुज्झति, नो च तेसं घानायतनं न निरुज्झिस्सति। पच्छिमभविकानं रूपावचरं उपपज्जन्तानं अरूपे पच्छिमभविकानं तेसं चक्खायतनञ्च न निरुज्झति घानायतनञ्च न निरुज्झिस्सति।<br>
(ख) यस्स वा पन घानायतनं न निरुज्झिस्सति तस्स चक्खायतनं न निरुज्झतीति?<br>
पञ्चवोकारे परिनिब्बन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं घानायतनं न निरुज्झिस्सति, नो च तेसं चक्खायतनं न निरुज्झति। पच्छिमभविकानं रूपावचरं उपपज्जन्तानं अरूपे पच्छिमभविकानं तेसं घानायतनञ्च न निरुज्झिस्सति चक्खायतनञ्च न निरुज्झति।<br>
(क) यस्स चक्खायतनं न निरुज्झति तस्स रूपायतनं न निरुज्झिस्सतीति?<br>
सब्बेसं उपपज्जन्तानं अचक्खुकानं चवन्तानं तेसं चक्खायतनं न निरुज्झति, नो च तेसं रूपायतनं न निरुज्झिस्सति। अरूपे पच्छिमभविकानं तेसं चक्खायतनञ्च न निरुज्झति रूपायतनञ्च न निरुज्झिस्सति।<br>
(ख) यस्स वा पन रूपायतनं न निरुज्झिस्सति तस्स चक्खायतनं न निरुज्झतीति?<br>
पञ्चवोकारे परिनिब्बन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं रूपायतनं न निरुज्झिस्सति, नो च तेसं चक्खायतनं न निरुज्झति। अरूपे पच्छिमभविकानं तेसं रूपायतनञ्च न निरुज्झिस्सति चक्खायतनञ्च न निरुज्झति।<br>
यस्स चक्खायतनं न निरुज्झति तस्स मनायतनं…पे॰… धम्मायतनं न निरुज्झिस्सतीति?<br>
सब्बेसं उपपज्जन्तानं अचक्खुकानं चवन्तानं तेसं चक्खायतनं न निरुज्झति, नो च तेसं धम्मायतनं न निरुज्झिस्सति। अरूपे परिनिब्बन्तानं तेसं चक्खायतनञ्च न निरुज्झति धम्मायतनञ्च न निरुज्झिस्सति।<br>
यस्स वा पन धम्मायतनं न निरुज्झिस्सति तस्स चक्खायतनं न निरुज्झतीति?<br>
पञ्चवोकारे परिनिब्बन्तानं तेसं धम्मायतनं न निरुज्झिस्सति, नो च तेसं चक्खायतनं न निरुज्झति। अरूपे परिनिब्बन्तानं तेसं धम्मायतनञ्च न निरुज्झिस्सति चक्खायतनञ्च न निरुज्झति।<br>
१७६. (क) यस्स घानायतनं न निरुज्झति तस्स रूपायतनं न निरुज्झिस्सतीति?<br>
सब्बेसं उपपज्जन्तानं अघानकानं चवन्तानं तेसं घानायतनं न निरुज्झति, नो च तेसं रूपायतनं न निरुज्झिस्सति। रूपावचरे परिनिब्बन्तानं अरूपे पच्छिमभविकानं तेसं घानायतनञ्च न निरुज्झति रूपायतनञ्च न निरुज्झिस्सति।<br>
(ख) यस्स वा पन रूपायतनं न निरुज्झिस्सति तस्स घानायतनं न निरुज्झतीति?<br>
कामावचरे परिनिब्बन्तानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं रूपायतनं न निरुज्झिस्सति, नो च तेसं घानायतनं न निरुज्झति। रूपावचरे परिनिब्बन्तानं अरूपे पच्छिमभविकानं तेसं रूपायतनञ्च न निरुज्झिस्सति घानायतनञ्च न निरुज्झति।<br>
यस्स घानायतनं न निरुज्झति तस्स मनायतनं…पे॰… धम्मायतनं न निरुज्झिस्सतीति?<br>
सब्बेसं उपपज्जन्तानं अघानकानं चवन्तानं तेसं घानायतनं न निरुज्झति, नो च तेसं धम्मायतनं न निरुज्झिस्सति। रूपावचरे अरूपावचरे परिनिब्बन्तानं तेसं घानायतनञ्च न निरुज्झति धम्मायतनञ्च न निरुज्झिस्सति।<br>
यस्स वा पन धम्मायतनं न निरुज्झिस्सति तस्स घानायतनं न निरुज्झतीति?<br>
कामावचरे परिनिब्बन्तानं तेसं धम्मायतनं न निरुज्झिस्सति, नो च तेसं घानायतनं न निरुज्झति। रूपावचरे अरूपावचरे परिनिब्बन्तानं तेसं धम्मायतनञ्च न निरुज्झिस्सति घानायतनञ्च न निरुज्झति।<br>
१७७. यस्स रूपायतनं न निरुज्झति तस्स मनायतनं…पे॰… धम्मायतनं न निरुज्झिस्सतीति?<br>
सब्बेसं उपपज्जन्तानं अरूपकानं चवन्तानं तेसं रूपायतनं न निरुज्झति, नो च तेसं धम्मायतनं न निरुज्झिस्सति। अरूपे परिनिब्बन्तानं तेसं रूपायतनञ्च न निरुज्झति धम्मायतनञ्च न निरुज्झिस्सति।<br>
यस्स वा पन धम्मायतनं न निरुज्झिस्सति तस्स रूपायतनं न निरुज्झतीति?<br>
पञ्चवोकारे परिनिब्बन्तानं तेसं धम्मायतनं न निरुज्झिस्सति, नो च तेसं रूपायतनं न निरुज्झति। अरूपे परिनिब्बन्तानं तेसं धम्मायतनञ्च न निरुज्झिस्सति रूपायतनञ्च न निरुज्झति।<br>
१७८. (क) यस्स मनायतनं न निरुज्झति तस्स धम्मायतनं न निरुज्झिस्सतीति? निरुज्झिस्सति।<br>
(ख) यस्स वा पन धम्मायतनं न निरुज्झिस्सति तस्स मनायतनं न निरुज्झतीति? निरुज्झति।</p>
<h2 id="ङ-पचचनकओकस-9">(ङ) पच्चनीकओकासो</h2>
<p>१७९. यत्थ चक्खायतनं न निरुज्झति…पे॰…।</p>
<h2 id="च-पचचनकपगगलकस-9">(च) पच्चनीकपुग्गलोकासा</h2>
<p>१८०. (क) यस्स यत्थ चक्खायतनं न निरुज्झति तस्स तत्थ सोतायतनं न निरुज्झिस्सतीति?<br>
पञ्चवोकारं उपपज्जन्तानं अचक्खुकानं कामावचरा चवन्तानं तेसं तत्थ चक्खायतनं न निरुज्झति, नो च तेसं तत्थ सोतायतनं न निरुज्झिस्सति। असञ्ञसत्तानं अरूपानं तेसं तत्थ चक्खायतनञ्च न निरुज्झति सोतायतनञ्च न निरुज्झिस्सति।<br>
(ख) यस्स वा पन यत्थ सोतायतनं न निरुज्झिस्सति तस्स तत्थ चक्खायतनं न निरुज्झतीति?<br>
पञ्चवोकारे परिनिब्बन्तानं तेसं तत्थ सोतायतनं न निरुज्झिस्सति, नो च तेसं तत्थ चक्खायतनं न निरुज्झति। असञ्ञसत्तानं अरूपानं तेसं तत्थ सोतायतनञ्च न निरुज्झिस्सति चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ घानायतनं न निरुज्झिस्सतीति?<br>
कामावचरं उपपज्जन्तानं अचक्खुकानं कामावचरा चवन्तानं तेसं तत्थ चक्खायतनं न निरुज्झति, नो च तेसं तत्थ घानायतनं न निरुज्झिस्सति। रूपावचरं उपपज्जन्तानं असञ्ञसत्तानं अरूपानं तेसं तत्थ चक्खायतनञ्च न निरुज्झति घानायतनञ्च न निरुज्झिस्सति।<br>
(ख) यस्स वा पन यत्थ घानायतनं न निरुज्झिस्सति तस्स तत्थ चक्खायतनं न निरुज्झतीति?<br>
कामावचरे परिनिब्बन्तानं रूपावचरा चवन्तानं तेसं तत्थ घानायतनं न निरुज्झिस्सति, नो च तेसं तत्थ चक्खायतनं न निरुज्झति । रूपावचरं उपपज्जन्तानं असञ्ञसत्तानं अरूपानं तेसं तत्थ घानायतनञ्च न निरुज्झिस्सति चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ रूपायतनं न निरुज्झिस्सतीति?<br>
पञ्चवोकारं उपपज्जन्तानं अचक्खुकानं कामावचरा चवन्तानं असञ्ञसत्तानं तेसं तत्थ चक्खायतनं न निरुज्झति, नो च तेसं तत्थ रूपायतनं न निरुज्झिस्सति। अरूपानं तेसं तत्थ चक्खायतनञ्च न निरुज्झति रूपायतनञ्च न निरुज्झिस्सति।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ चक्खायतनं न निरुज्झतीति?<br>
पञ्चवोकारे परिनिब्बन्तानं तेसं तत्थ रूपायतनं न निरुज्झिस्सति, नो च तेसं तत्थ चक्खायतनं न निरुज्झति। अरूपानं तेसं तत्थ रूपायतनञ्च न निरुज्झिस्सति चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ मनायतनं न निरुज्झिस्सतीति?<br>
पञ्चवोकारं उपपज्जन्तानं अचक्खुकानं कामावचरा चवन्तानं अरूपानं तेसं तत्थ चक्खायतनं न निरुज्झति, नो च तेसं तत्थ मनायतनं न निरुज्झिस्सति। अरूपे परिनिब्बन्तानं असञ्ञसत्तानं तेसं तत्थ चक्खायतनञ्च न निरुज्झति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ चक्खायतनं न निरुज्झतीति?<br>
पञ्चवोकारे परिनिब्बन्तानं तेसं तत्थ मनायतनं न निरुज्झिस्सति, नो च तेसं तत्थ चक्खायतनं न निरुज्झति। अरूपे परिनिब्बन्तानं असञ्ञसत्तानं तेसं तत्थ मनायतनञ्च न निरुज्झिस्सति चक्खायतनञ्च न निरुज्झति।<br>
(क) यस्स यत्थ चक्खायतनं न निरुज्झति तस्स तत्थ धम्मायतनं न निरुज्झिस्सतीति?<br>
सब्बेसं उपपज्जन्तानं अचक्खुकानं चवन्तानं तेसं तत्थ चक्खायतनं न निरुज्झति, नो च तेसं तत्थ धम्मायतनं न निरुज्झिस्सति। अरूपे परिनिब्बन्तानं तेसं तत्थ चक्खायतनञ्च न निरुज्झति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ चक्खायतनं न निरुज्झतीति?<br>
पञ्चवोकारे परिनिब्बन्तानं तेसं तत्थ धम्मायतनं न निरुज्झिस्सति, नो च तेसं तत्थ चक्खायतनं न निरुज्झति। अरूपे परिनिब्बन्तानं तेसं तत्थ धम्मायतनञ्च न निरुज्झिस्सति चक्खायतनञ्च न निरुज्झति। (चक्खायतनमूलकं)<br>
१८१. (क) यस्स यत्थ घानायतनं न निरुज्झति तस्स तत्थ रूपायतनं न निरुज्झिस्सतीति?<br>
कामावचरं उपपज्जन्तानं अघानकानं कामावचरा चवन्तानं रूपावचरानं तेसं तत्थ घानायतनं न निरुज्झति, नो च तेसं तत्थ रूपायतनं न निरुज्झिस्सति। रूपावचरे परिनिब्बन्तानं अरूपानं तेसं तत्थ घानायतनञ्च न निरुज्झति रूपायतनञ्च न निरुज्झिस्सति।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ घानायतनं न निरुज्झतीति?<br>
कामावचरे परिनिब्बन्तानं तेसं तत्थ रूपायतनं न निरुज्झिस्सति, नो च तेसं तत्थ घानायतनं न निरुज्झति। रूपावचरे परिनिब्बन्तानं अरूपानं तेसं तत्थ रूपायतनञ्च न निरुज्झिस्सति घानायतनञ्च न निरुज्झति।<br>
(क) यस्स यत्थ घानायतनं न निरुज्झति तस्स तत्थ मनायतनं न निरुज्झिस्सतीति?<br>
कामावचरं उपपज्जन्तानं अघानकानं कामावचरा चवन्तानं रूपावचरानं अरूपावचरानं तेसं तत्थ घानायतनं न निरुज्झति, नो च तेसं तत्थ मनायतनं न निरुज्झिस्सति। रूपावचरे अरूपावचरे परिनिब्बन्तानं असञ्ञसत्तानं तेसं तत्थ घानायतनञ्च न निरुज्झति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ घानायतनं न निरुज्झतीति?<br>
कामावचरे परिनिब्बन्तानं तेसं तत्थ मनायतनं न निरुज्झिस्सति, नो च तेसं तत्थ घानायतनं न निरुज्झति। रूपावचरे अरूपावचरे परिनिब्बन्तानं असञ्ञसत्तानं तेसं तत्थ मनायतनञ्च न निरुज्झिस्सति घानायतनञ्च न निरुज्झति।<br>
(क) यस्स यत्थ घानायतनं न निरुज्झति तस्स तत्थ धम्मायतनं न निरुज्झिस्सतीति?<br>
सब्बेसं उपपज्जन्तानं अघानकानं चवन्तानं तेसं तत्थ घानायतनं न निरुज्झति, नो च तेसं तत्थ धम्मायतनं न निरुज्झिस्सति। रूपावचरे अरूपावचरे परिनिब्बन्तानं तेसं तत्थ घानायतनञ्च न निरुज्झति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ घानायतनं न निरुज्झतीति?<br>
कामावचरे परिनिब्बन्तानं तेसं तत्थ धम्मायतनं न निरुज्झिस्सति, नो च तेसं तत्थ घानायतनं न निरुज्झति। रूपावचरे अरूपावचरे परिनिब्बन्तानं तेसं तत्थ धम्मायतनञ्च न निरुज्झिस्सति घानायतनञ्च न निरुज्झति। (घानायतनमूलकं)<br>
१८२. (क) यस्स यत्थ रूपायतनं न निरुज्झति तस्स तत्थ मनायतनं न निरुज्झिस्सतीति?<br>
पञ्चवोकारं उपपज्जन्तानं अरूपानं तेसं तत्थ रूपायतनं न निरुज्झति, नो च तेसं तत्थ मनायतनं न निरुज्झिस्सति। अरूपे परिनिब्बन्तानं असञ्ञसत्तं उपपज्जन्तानं तेसं तत्थ रूपायतनञ्च न निरुज्झति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ रूपायतनं न निरुज्झतीति?<br>
पञ्चवोकारे परिनिब्बन्तानं असञ्ञसत्ता चवन्तानं तेसं तत्थ मनायतनं न निरुज्झिस्सति, नो च तेसं तत्थ रूपायतनं न निरुज्झति। अरूपे परिनिब्बन्तानं असञ्ञसत्तं उपपज्जन्तानं तेसं तत्थ मनायतनञ्च न निरुज्झिस्सति रूपायतनञ्च न निरुज्झति।<br>
(क) यस्स यत्थ रूपायतनं न निरुज्झति तस्स तत्थ धम्मायतनं न निरुज्झिस्सतीति?<br>
सब्बेसं उपपज्जन्तानं अरूपकानं चवन्तानं तेसं तत्थ रूपायतनं न निरुज्झति, नो च तेसं तत्थ धम्मायतनं न निरुज्झिस्सति। अरूपे परिनिब्बन्तानं तेसं तत्थ रूपायतनञ्च न निरुज्झति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ रूपायतनं न निरुज्झतीति?<br>
पञ्चवोकारे परिनिब्बन्तानं तेसं तत्थ धम्मायतनं न निरुज्झिस्सति, नो च तेसं तत्थ रूपायतनं न निरुज्झति। अरूपे परिनिब्बन्तानं तेसं तत्थ धम्मायतनञ्च न निरुज्झिस्सति रूपायतनञ्च न निरुज्झति। (रूपायतनमूलकं)<br>
१८३. (क) यस्स यत्थ मनायतनं न निरुज्झति तस्स तत्थ धम्मायतनं न निरुज्झिस्सतीति? निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ मनायतनं न निरुज्झतीति? निरुज्झति।<br>
(६) अतीतानागतवारो</p>
<h2 id="क-अनलमपगगल-11">(क) अनुलोमपुग्गलो</h2>
<p>१८४. (क) यस्स चक्खायतनं निरुज्झित्थ तस्स सोतायतनं निरुज्झिस्सतीति?<br>
पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं निरुज्झित्थ, नो च तेसं सोतायतनं निरुज्झिस्सति। इतरेसं तेसं चक्खायतनञ्च निरुज्झित्थ सोतायतनञ्च निरुज्झिस्सति।<br>
(ख) यस्स वा पन सोतायतनं निरुज्झिस्सति तस्स चक्खायतनं निरुज्झित्थाति? आमन्ता।<br>
(क) यस्स चक्खायतनं निरुज्झित्थ तस्स घानायतनं निरुज्झिस्सतीति?<br>
कामावचरे परिनिब्बन्तानं रूपावचरे अरूपावचरे पच्छिमभविकानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं निरुज्झित्थ, नो च तेसं घानायतनं निरुज्झिस्सति। इतरेसं तेसं चक्खायतनञ्च निरुज्झित्थ घानायतनञ्च निरुज्झिस्सति।<br>
(ख) यस्स वा पन…पे॰…? आमन्ता।<br>
(क) यस्स चक्खायतनं निरुज्झित्थ तस्स रूपायतनं निरुज्झिस्सतीति?<br>
पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं निरुज्झित्थ, नो च तेसं रूपायतनं निरुज्झिस्सति। इतरेसं तेसं चक्खायतनञ्च निरुज्झित्थ रूपायतनञ्च निरुज्झिस्सति।<br>
(ख) यस्स वा पन…पे॰…? आमन्ता।<br>
यस्स चक्खायतनं निरुज्झित्थ तस्स मनायतनं…पे॰… धम्मायतनं निरुज्झिस्सतीति?<br>
परिनिब्बन्तानं तेसं चक्खायतनं निरुज्झित्थ, नो च तेसं धम्मायतनं निरुज्झिस्सति । इतरेसं तेसं चक्खायतनञ्च निरुज्झित्थ धम्मायतनञ्च निरुज्झिस्सति। यस्स वा पन…पे॰…? आमन्ता। (चक्खायतनमूलकं)<br>
१८५. (क) यस्स घानायतनं निरुज्झित्थ तस्स रूपायतनं निरुज्झिस्सतीति?<br>
पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनं निरुज्झित्थ, नो च तेसं रूपायतनं निरुज्झिस्सति। इतरेसं तेसं घानायतनञ्च निरुज्झित्थ रूपायतनञ्च निरुज्झिस्सति।<br>
(ख) यस्स वा पन…पे॰…? आमन्ता।<br>
यस्स घानायतनं निरुज्झित्थ तस्स मनायतनं…पे॰… धम्मायतनं निरुज्झिस्सतीति?<br>
परिनिब्बन्तानं तेसं घानायतनं निरुज्झित्थ, नो च तेसं धम्मायतनं निरुज्झिस्सति। इतरेसं तेसं घानायतनञ्च निरुज्झित्थ धम्मायतनञ्च निरुज्झिस्सति।<br>
यस्स वा पन…पे॰…? आमन्ता।<br>
१८६. यस्स रूपायतनं निरुज्झित्थ तस्स मनायतन…पे॰… धम्मायतनं निरुज्झिस्सतीति?<br>
परिनिब्बन्तानं तेसं रूपायतनं निरुज्झित्थ, नो च तेसं धम्मायतनं निरुज्झिस्सति। इतरेसं तेसं रूपायतनञ्च निरुज्झित्थ धम्मायतनञ्च निरुज्झिस्सति।<br>
(ख) यस्स वा पन…पे॰…? आमन्ता।<br>
१८७. (क) यस्स मनायतनं निरुज्झित्थ तस्स धम्मायतनं निरुज्झिस्सतीति?<br>
परिनिब्बन्तानं तेसं मनायतनं निरुज्झित्थ, नो च तेसं धम्मायतनं निरुज्झिस्सति। इतरेसं तेसं मनायतनञ्च निरुज्झित्थ धम्मायतनञ्च निरुज्झिस्सति।<br>
(ख) यस्स वा पन…पे॰…? आमन्ता।</p>
<h2 id="ख-अनलमओकस-10">(ख) अनुलोमओकासो</h2>
<p>१८८. यत्थ चक्खायतनं निरुज्झित्थ…पे॰…।</p>
<h2 id="ग-अनलमपगगलकस-10">(ग) अनुलोमपुग्गलोकासा</h2>
<p>१८९. (क) यस्स यत्थ चक्खायतनं निरुज्झित्थ तस्स तत्थ सोतायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झित्थ, नो च तेसं तत्थ सोतायतनं निरुज्झिस्सति। इतरेसं पञ्चवोकारानं तेसं तत्थ चक्खायतनञ्च निरुज्झित्थ सोतायतनञ्च निरुज्झिस्सति।<br>
(ख) यस्स वा पन यत्थ सोतायतनं निरुज्झिस्सति तस्स तत्थ चक्खायतनं निरुज्झित्थाति?<br>
सुद्धावासं उपपज्जन्तानं तेसं तत्थ सोतायतनं निरुज्झिस्सति, नो च तेसं तत्थ चक्खायतनं निरुज्झित्थ। इतरेसं पञ्चवोकारानं तेसं तत्थ सोतायतनञ्च निरुज्झिस्सति चक्खायतनञ्च निरुज्झित्थ।<br>
(क) यस्स यत्थ चक्खायतनं निरुज्झित्थ तस्स तत्थ घानायतनं निरुज्झिस्सतीति?<br>
कामावचरे परिनिब्बन्तानं रूपावचरानं तेसं तत्थ चक्खायतनं निरुज्झित्थ, नो च तेसं तत्थ घानायतनं निरुज्झिस्सति। इतरेसं कामावचरानं तेसं तत्थ चक्खायतनञ्च निरुज्झित्थ घानायतनञ्च निरुज्झिस्सति।<br>
(ख) यस्स वा पन यत्थ घानायतनं निरुज्झिस्सति तस्स तत्थ चक्खायतनं निरुज्झित्थाति? आमन्ता।<br>
(क) यस्स यत्थ चक्खायतनं निरुज्झित्थ तस्स तत्थ रूपायतनं निरुज्झिस्सतीति ?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झित्थ, नो च तेसं तत्थ रूपायतनं निरुज्झिस्सति। इतरेसं पञ्चवोकारानं तेसं तत्थ चक्खायतनञ्च निरुज्झित्थ रूपायतनञ्च निरुज्झिस्सति।<br>
(ख) यस्स वा पन यत्थ रूपायतनं निरुज्झिस्सति तस्स तत्थ चक्खायतनं निरुज्झित्थाति?<br>
सुद्धावासं उपपज्जन्तानं असञ्ञसत्तानं तेसं तत्थ रूपायतनं निरुज्झिस्सति, नो च तेसं तत्थ चक्खायतनं निरुज्झित्थ। इतरेसं पञ्चवोकारानं तेसं तत्थ रूपायतनञ्च निरुज्झिस्सति चक्खायतनञ्च निरुज्झित्थ।<br>
(क) यस्स यत्थ चक्खायतनं निरुज्झित्थ तस्स तत्थ मनायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झित्थ, नो च तेसं तत्थ मनायतनं निरुज्झिस्सति। इतरेसं पञ्चवोकारानं तेसं तत्थ चक्खायतनञ्च निरुज्झित्थ मनायतनञ्च निरुज्झिस्सति।<br>
(ख) यस्स वा पन यत्थ मनायतनं निरुज्झिस्सति तस्स तत्थ चक्खायतनं निरुज्झित्थाति?<br>
सुद्धावासं उपपज्जन्तानं अरूपानं तेसं तत्थ मनायतनं निरुज्झिस्सति, नो च तेसं तत्थ चक्खायतनं निरुज्झित्थ। इतरेसं पञ्चवोकारानं तेसं तत्थ मनायतनञ्च निरुज्झिस्सति चक्खायतनञ्च निरुज्झित्थ।<br>
(क) यस्स यत्थ चक्खायतनं निरुज्झित्थ तस्स तत्थ धम्मायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ चक्खायतनं निरुज्झित्थ, नो च तेसं तत्थ धम्मायतनं निरुज्झिस्सति। इतरेसं पञ्चवोकारानं तेसं तत्थ चक्खायतनञ्च निरुज्झित्थ धम्मायतनञ्च निरुज्झिस्सति।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ चक्खायतनं निरुज्झित्थाति?<br>
सुद्धावासं उपपज्जन्तानं असञ्ञसत्तानं अरूपानं तेसं तत्थ धम्मायतनं निरुज्झिस्सति, नो च तेसं तत्थ चक्खायतनं निरुज्झित्थ। इतरेसं पञ्चवोकारानं तेसं तत्थ धम्मायतनञ्च निरुज्झिस्सति चक्खायतनञ्च निरुज्झित्थ। (चक्खायतनमूलकं)<br>
१९०. (क) यस्स यत्थ घानायतनं निरुज्झित्थ तस्स तत्थ रूपायतनं निरुज्झिस्सतीति?<br>
कामावचरे परिनिब्बन्तानं तेसं तत्थ घानायतनं निरुज्झित्थ, नो च तेसं तत्थ रूपायतनं निरुज्झिस्सति। इतरेसं कामावचरानं तेसं तत्थ घानायतनञ्च निरुज्झित्थ रूपायतनञ्च निरुज्झिस्सति।<br>
(ख) यस्स वा पन यत्थ रूपायतनं निरुज्झिस्सति तस्स तत्थ घानायतनं निरुज्झित्थाति?<br>
रूपावचरानं तेसं तत्थ रूपायतनं निरुज्झिस्सति, नो च तेसं तत्थ घानायतनं निरुज्झित्थ। कामावचरानं तेसं तत्थ रूपायतनञ्च निरुज्झिस्सति घानायतनञ्च निरुज्झित्थ।<br>
यस्स यत्थ घानायतनं निरुज्झित्थ तस्स तत्थ मनायतनं…पे॰… धम्मायतनं निरुज्झिस्सतीति?<br>
कामावचरे परिनिब्बन्तानं तेसं तत्थ घानायतनं निरुज्झित्थ, नो च तेसं तत्थ धम्मायतनं निरुज्झिस्सति। इतरेसं कामावचरानं तेसं तत्थ घानायतनञ्च निरुज्झित्थ धम्मायतनञ्च निरुज्झिस्सति।<br>
यस्स वा पन यत्थ धम्मायतनं निरुज्झिस्सति तस्स तत्थ घानायतनं निरुज्झित्थाति?<br>
रूपावचरानं अरूपावचरानं तेसं तत्थ धम्मायतनं निरुज्झिस्सति, नो च तेसं तत्थ घानायतनं निरुज्झित्थ। कामावचरानं तेसं तत्थ धम्मायतनञ्च निरुज्झिस्सति घानायतनञ्च निरुज्झित्थ। (घानायतनमूलकं)<br>
१९१. (क) यस्स यत्थ रूपायतनं निरुज्झित्थ तस्स तत्थ मनायतनं निरुज्झिस्सतीति?<br>
पञ्चवोकारे परिनिब्बन्तानं असञ्ञसत्तानं तेसं तत्थ रूपायतनं निरुज्झित्थ , नो च तेसं तत्थ मनायतनं निरुज्झिस्सति। इतरेसं पञ्चवोकारानं तेसं तत्थ रूपायतनञ्च निरुज्झित्थ मनायतनञ्च निरुज्झिस्सति।<br>
(ख) यस्स वा पन यत्थ मनायतनं निरुज्झिस्सति तस्स तत्थ रूपायतनं निरुज्झित्थाति?<br>
सुद्धावासं उपपज्जन्तानं अरूपानं तेसं तत्थ मनायतनं निरुज्झिस्सति, नो च तेसं तत्थ रूपायतनं निरुज्झित्थ। इतरेसं पञ्चवोकारानं तेसं तत्थ मनायतनञ्च निरुज्झिस्सति रूपायतनञ्च निरुज्झित्थ।<br>
(क) यस्स यत्थ रूपायतनं निरुज्झित्थ तस्स तत्थ धम्मायतनं निरुज्झिस्सतीति?<br>
पञ्चवोकारे परिनिब्बन्तानं तेसं तत्थ रूपायतनं निरुज्झित्थ, नो च तेसं तत्थ धम्मायतनं निरुज्झिस्सति। इतरेसं पञ्चवोकारानं असञ्ञसत्तानं तेसं तत्थ रूपायतनञ्च निरुज्झित्थ धम्मायतनञ्च निरुज्झिस्सति।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ रूपायतनं निरुज्झित्थाति?<br>
सुद्धावासं उपपज्जन्तानं अरूपानं तेसं तत्थ धम्मायतनं निरुज्झिस्सति, नो च तेसं तत्थ रूपायतनं निरुज्झित्थ। इतरेसं पञ्चवोकारानं असञ्ञसत्तानं तेसं तत्थ धम्मायतनञ्च निरुज्झिस्सति रूपायतनञ्च निरुज्झित्थ। (रूपायतनमूलकं)<br>
१९२. (क) यस्स यत्थ मनायतनं निरुज्झित्थ तस्स तत्थ धम्मायतनं निरुज्झिस्सतीति?<br>
परिनिब्बन्तानं तेसं तत्थ मनायतनं निरुज्झित्थ, नो च तेसं तत्थ धम्मायतनं निरुज्झिस्सति। इतरेसं चतुवोकारानं पञ्चवोकारानं तेसं तत्थ मनायतनञ्च निरुज्झित्थ धम्मायतनञ्च निरुज्झिस्सति।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ मनायतनं निरुज्झित्थाति?<br>
सुद्धावासं उपपज्जन्तानं असञ्ञसत्तानं तेसं तत्थ धम्मायतनं निरुज्झिस्सति, नो च तेसं तत्थ मनायतनं निरुज्झित्थ। इतरेसं चतुवोकारानं पञ्चवोकारानं तेसं तत्थ धम्मायतनञ्च निरुज्झिस्सति मनायतनञ्च निरुज्झित्थ।</p>
<h2 id="घ-पचचनकपगगल-10">(घ) पच्चनीकपुग्गलो</h2>
<p>१९३. (क) यस्स चक्खायतनं न निरुज्झित्थ तस्स सोतायतनं न निरुज्झिस्सतीति? नत्थि।<br>
(ख) यस्स वा पन सोतायतनं न निरुज्झिस्सति तस्स चक्खायतनं न निरुज्झित्थाति? निरुज्झित्थ।<br>
यस्स चक्खायतनं…पे॰… घानायतनं… रूपायतनं… मनायतनं न निरुज्झित्थ तस्स धम्मायतनं न निरुज्झिस्सतीति? नत्थि।<br>
यस्स वा पन धम्मायतनं न निरुज्झिस्सति तस्स मनायतनं न निरुज्झित्थाति? निरुज्झित्थ।</p>
<h2 id="ङ-पचचनकओकस-10">(ङ) पच्चनीकओकासो</h2>
<p>१९४. यस्स चक्खायतनं न निरुज्झित्थ…पे॰…।</p>
<h2 id="च-पचचनकपगगलकस-10">(च) पच्चनीकपुग्गलोकासा</h2>
<p>१९५. (क) यस्स यत्थ चक्खायतनं न निरुज्झित्थ तस्स तत्थ सोतायतनं न निरुज्झिस्सतीति?<br>
सुद्धावासं उपपज्जन्तानं तेसं तत्थ चक्खायतनं न निरुज्झित्थ, नो च तेसं तत्थ सोतायतनं न निरुज्झिस्सति। सुद्धावासे परिनिब्बन्तानं असञ्ञसत्तानं अरूपानं तेसं तत्थ चक्खायतनञ्च न निरुज्झित्थ सोतायतनञ्च न निरुज्झिस्सति।<br>
(ख) यस्स वा पन यत्थ सोतायतनं न निरुज्झिस्सति तस्स तत्थ चक्खायतनं न निरुज्झित्थाति?<br>
पञ्चवोकारे परिनिब्बन्तानं तेसं तत्थ सोतायतनं न निरुज्झिस्सति , नो च तेसं तत्थ चक्खायतनं न निरुज्झित्थ। सुद्धावासे परिनिब्बन्तानं असञ्ञसत्तानं अरूपानं तेसं तत्थ सोतायतनञ्च न निरुज्झिस्सति चक्खायतनञ्च न निरुज्झित्थ।<br>
(क) यस्स यत्थ चक्खायतनं न निरुज्झित्थ तस्स तत्थ घानायतनं न निरुज्झिस्सतीति? आमन्ता।<br>
(ख) यस्स वा पन यत्थ घानायतनं न निरुज्झिस्सति तस्स तत्थ चक्खायतनं न निरुज्झित्थाति?<br>
कामावचरे परिनिब्बन्तानं रूपावचरानं तेसं तत्थ घानायतनं न निरुज्झिस्सति, नो च तेसं तत्थ चक्खायतनं न निरुज्झित्थ। सुद्धावासानं असञ्ञसत्तानं अरूपानं तेसं तत्थ घानायतनञ्च न निरुज्झिस्सति चक्खायतनञ्च न निरुज्झित्थ।<br>
(क) यस्स यत्थ चक्खायतनं न निरुज्झित्थ तस्स तत्थ रूपायतनं न निरुज्झिस्सतीति?<br>
सुद्धावासं उपपज्जन्तानं असञ्ञसत्तानं तेसं तत्थ चक्खायतनं न निरुज्झित्थ, नो च तेसं तत्थ रूपायतनं न निरुज्झिस्सति। सुद्धावासे परिनिब्बन्तानं अरूपानं तेसं तत्थ चक्खायतनञ्च न निरुज्झित्थ रूपायतनञ्च न निरुज्झिस्सति।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ चक्खायतनं न निरुज्झित्थाति?<br>
पञ्चवोकारे परिनिब्बन्तानं तेसं तत्थ रूपायतनं न निरुज्झिस्सति, नो च तेसं तत्थ चक्खायतनं न निरुज्झित्थ। सुद्धावासे परिनिब्बन्तानं अरूपानं तेसं तत्थ रूपायतनञ्च न निरुज्झिस्सति चक्खायतनञ्च न निरुज्झित्थ।<br>
(क) यस्स यत्थ चक्खायतनं न निरुज्झित्थ तस्स तत्थ मनायतनं न निरुज्झिस्सतीति?<br>
सुद्धावासं उपपज्जन्तानं अरूपानं तेसं तत्थ चक्खायतनं न निरुज्झित्थ, नो च तेसं तत्थ मनायतनं न निरुज्झिस्सति। सुद्धावासे परिनिब्बन्तानं अरूपे परिनिब्बन्तानं असञ्ञसत्तानं तेसं तत्थ चक्खायतनञ्च न निरुज्झित्थ मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ चक्खायतनं न निरुज्झित्थाति?<br>
पञ्चवोकारे परिनिब्बन्तानं तेसं तत्थ मनायतनं न निरुज्झिस्सति, नो च तेसं तत्थ चक्खायतनं न निरुज्झित्थ। सुद्धावासे परिनिब्बन्तानं अरूपे परिनिब्बन्तानं असञ्ञसत्तानं तेसं तत्थ मनायतनञ्च न निरुज्झिस्सति, चक्खायतनञ्च न निरुज्झित्थ।<br>
(क) यस्स यत्थ चक्खायतनं न निरुज्झित्थ तस्स तत्थ धम्मायतनं न निरुज्झिस्सतीति?<br>
सुद्धावासं उपपज्जन्तानं असञ्ञसत्तानं अरूपानं तेसं तत्थ चक्खायतनं न निरुज्झित्थ, नो च तेसं तत्थ धम्मायतनं न निरुज्झिस्सति। सुद्धावासे परिनिब्बन्तानं अरूपे परिनिब्बन्तानं तेसं तत्थ चक्खायतनञ्च न निरुज्झित्थ धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ चक्खायतनं न निरुज्झित्थाति?<br>
पञ्चवोकारे परिनिब्बन्तानं तेसं तत्थ धम्मायतनं न निरुज्झिस्सति, नो च तेसं तत्थ चक्खायतनं न निरुज्झित्थ। सुद्धावासे परिनिब्बन्तानं अरूपे परिनिब्बन्तानं तेसं तत्थ धम्मायतनञ्च न निरुज्झिस्सति चक्खायतनञ्च न निरुज्झित्थ। (चक्खायतनमूलकं)<br>
१९६. (क) यस्स यत्थ घानायतनं न निरुज्झित्थ तस्स तत्थ रूपायतनं न निरुज्झिस्सतीति?<br>
रूपावचरानं तेसं तत्थ घानायतनं न निरुज्झित्थ, नो च तेसं तत्थ रूपायतनं न निरुज्झिस्सति। रूपावचरे परिनिब्बन्तानं अरूपानं तेसं तत्थ घानायतनञ्च न निरुज्झित्थ रूपायतनञ्च न निरुज्झिस्सति ।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ घानायतनं न निरुज्झित्थाति?<br>
कामावचरे परिनिब्बन्तानं तेसं तत्थ रूपायतनं न निरुज्झिस्सति, नो च तेसं तत्थ घानायतनं न निरुज्झित्थ। रूपावचरे परिनिब्बन्तानं अरूपानं तेसं तत्थ रूपायतनञ्च न निरुज्झिस्सति घानायतनञ्च न निरुज्झित्थ।<br>
(क) यस्स यत्थ घानायतनं न निरुज्झित्थ तस्स तत्थ मनायतनं न निरुज्झिस्सतीति?<br>
रूपावचरानं अरूपावचरानं तेसं तत्थ घानायतनं न निरुज्झित्थ, नो च तेसं तत्थ मनायतनं न निरुज्झिस्सति। रूपावचरे अरूपावचरे परिनिब्बन्तानं असञ्ञसत्तानं तेसं तत्थ घानायतनञ्च न निरुज्झित्थ मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ घानायतनं न निरुज्झित्थाति?<br>
कामावचरे परिनिब्बन्तानं तेसं तत्थ मनायतनं न निरुज्झिस्सति, नो च तेसं तत्थ घानायतनं न निरुज्झित्थ। रूपावचरे अरूपावचरे परिनिब्बन्तानं असञ्ञसत्तानं तेसं तत्थ मनायतनञ्च न निरुज्झिस्सति घानायतनञ्च न निरुज्झित्थ।<br>
(क) यस्स यत्थ घानायतनं न निरुज्झित्थ तस्स तत्थ धम्मायतनं न निरुज्झिस्सतीति?<br>
रूपावचरानं अरूपावचरानं तेसं तत्थ घानायतनं न निरुज्झित्थ, नो च तेसं तत्थ धम्मायतनं न निरुज्झिस्सति। रूपावचरे अरूपावचरे परिनिब्बन्तानं तेसं तत्थ घानायतनञ्च न निरुज्झित्थ धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ घानायतनं न निरुज्झित्थाति?<br>
कामावचरे परिनिब्बन्तानं तेसं तत्थ धम्मायतनं न निरुज्झिस्सति, नो च तेसं तत्थ घानायतनं न निरुज्झित्थ। रूपावचरे अरूपावचरे परिनिब्बन्तानं तेसं तत्थ धम्मायतनञ्च न निरुज्झिस्सति घानायतनञ्च न निरुज्झित्थ। (घानायतनमूलकं)<br>
१९७. (क) यस्स यत्थ रूपायतनं न निरुज्झित्थ तस्स तत्थ मनायतनं न निरुज्झिस्सतीति?<br>
सुद्धावासं उपपज्जन्तानं अरूपानं तेसं तत्थ रूपायतनं न निरुज्झित्थ, नो च तेसं तत्थ मनायतनं न निरुज्झिस्सति। सुद्धावासे परिनिब्बन्तानं अरूपे परिनिब्बन्तानं तेसं तत्थ रूपायतनञ्च न निरुज्झित्थ मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ रूपायतनं न निरुज्झित्थाति?<br>
पञ्चवोकारे परिनिब्बन्तानं असञ्ञसत्तानं तेसं तत्थ मनायतनं न निरुज्झिस्सति, नो च तेसं तत्थ रूपायतनं न निरुज्झित्थ। सुद्धावासे परिनिब्बन्तानं अरूपे परिनिब्बन्तानं तेसं तत्थ मनायतनञ्च न निरुज्झिस्सति रूपायतनञ्च न निरुज्झित्थ।<br>
(क) यस्स यत्थ रूपायतनं न निरुज्झित्थ तस्स तत्थ धम्मायतनं न निरुज्झिस्सतीति?<br>
सुद्धावासं उपपज्जन्तानं अरूपानं तेसं तत्थ रूपायतनं न निरुज्झित्थ, नो च तेसं तत्थ धम्मायतनं न निरुज्झिस्सति। सुद्धावासे परिनिब्बन्तानं अरूपे परिनिब्बन्तानं तेसं तत्थ रूपायतनञ्च न निरुज्झित्थ धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ रूपायतनं न निरुज्झित्थाति?<br>
पञ्चवोकारे परिनिब्बन्तानं तेसं तत्थ धम्मायतनं न निरुज्झिस्सति, नो च तेसं तत्थ रूपायतनं न निरुज्झित्थ। सुद्धावासे परिनिब्बन्तानं अरूपे परिनिब्बन्तानं तेसं तत्थ धम्मायतनञ्च न निरुज्झिस्सति रूपायतनञ्च न निरुज्झित्थ। (रूपायतनमूलकं)<br>
१९८. (क) यस्स यत्थ मनायतनं न निरुज्झित्थ तस्स तत्थ धम्मायतनं न निरुज्झिस्सतीति?<br>
सुद्धावासं उपपज्जन्तानं असञ्ञसत्तानं तेसं तत्थ मनायतनं न निरुज्झित्थ , नो च तेसं तत्थ धम्मायतनं न निरुज्झिस्सति। सुद्धावासे परिनिब्बन्तानं तेसं तत्थ मनायतनञ्च न निरुज्झित्थ धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ मनायतनं न निरुज्झित्थाति?<br>
परिनिब्बन्तानं तेसं तत्थ धम्मायतनं न निरुज्झिस्सति, नो च तेसं तत्थ मनायतनं न निरुज्झित्थ। सुद्धावासे परिनिब्बन्तानं तेसं तत्थ धम्मायतनञ्च न निरुज्झिस्सति मनायतनञ्च न निरुज्झित्थ।<br>
निरोधवारो।<br>
२. पवत्ति ३. उप्पादनिरोधवारो<br>
(१) पच्चुप्पन्नवारो</p>
<h2 id="क-अनलमपगगल-12">(क) अनुलोमपुग्गलो</h2>
<p>१९९. (क) यस्स चक्खायतनं उप्पज्जति तस्स सोतायतनं निरुज्झतीति? नो।<br>
(ख) यस्स वा पन सोतायतनं निरुज्झति तस्स चक्खायतनं उप्पज्जतीति? नो।<br>
यस्स चक्खायतनं उप्पज्जति तस्स घानायतनं…पे॰… रूपायतनं… मनायतनं… धम्मायतनं निरुज्झतीति? नो।<br>
यस्स वा पन धम्मायतनं निरुज्झति तस्स चक्खायतनं उप्पज्जतीति? नो …पे॰…।<br>
२००. (क) यस्स मनायतनं उप्पज्जति तस्स धम्मायतनं निरुज्झतीति? नो।<br>
(ख) यस्स वा पन धम्मायतनं निरुज्झति तस्स मनायतनं उप्पज्जतीति? नो।</p>
<h2 id="ख-अनलमओकस-11">(ख) अनुलोमओकासो</h2>
<p>२०१. यत्थ चक्खायतनं उप्पज्जति…पे॰… (यत्थकं नोति न कातब्बं, यत्थकं इतरेसं यत्थकानं सदिसं कातब्बं, यत्थकं तीसुपि वारेसु सदिसं)।</p>
<h2 id="ग-अनलमपगगलकस-11">(ग) अनुलोमपुग्गलोकासा</h2>
<p>२०२. यस्स यत्थ चक्खायतनं उप्पज्जति तस्स तत्थ सोतायतनं निरुज्झतीति? नो।<br>
यस्स वा पन यत्थ सोतायतनं निरुज्झति तस्स तत्थ चक्खायतनं उप्पज्जतीति? नो …पे॰…।<br>
२०३. (क) यस्स यत्थ मनायतनं उप्पज्जति तस्स तत्थ धम्मायतनं निरुज्झतीति? नो।<br>
(ख) यस्स वा पन यत्थ धम्मायतनं निरुज्झति तस्स तत्थ मनायतनं उप्पज्जतीति? नो।</p>
<h2 id="घ-पचचनकपगगल-11">(घ) पच्चनीकपुग्गलो</h2>
<p>२०४. (क) यस्स चक्खायतनं नुप्पज्जति तस्स सोतायतनं न निरुज्झतीति?<br>
ससोतकानं चवन्तानं तेसं चक्खायतनं नुप्पज्जति, नो च तेसं सोतायतनं न निरुज्झति। अचक्खुकानं उपपज्जन्तानं असोतकानं चवन्तानं तेसं चक्खायतनञ्च नुप्पज्जति सोतायतनञ्च न निरुज्झति।<br>
(ख) यस्स वा पन सोतायतनं न निरुज्झति तस्स चक्खायतनं नुप्पज्जतीति?<br>
सचक्खुकानं उपपज्जन्तानं तेसं सोतायतनं न निरुज्झति, नो च तेसं चक्खायतनं नुप्पज्जति। असोतकानं चवन्तानं अचक्खुकानं उपपज्जन्तानं तेसं सोतायतनञ्च न निरुज्झति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स घानायतनं न निरुज्झतीति?<br>
सघानकानं चवन्तानं तेसं चक्खायतनं नुप्पज्जति, नो च तेसं घानायतनं न निरुज्झति। अचक्खुकानं उपपज्जन्तानं अघानकानं चवन्तानं तेसं चक्खायतनञ्च नुप्पज्जति घानायतनञ्च न निरुज्झति।<br>
(ख) यस्स वा पन घानायतनं न निरुज्झति तस्स चक्खायतनं नुप्पज्जतीति?<br>
सचक्खुकानं उपपज्जन्तानं तेसं घानायतनं न निरुज्झति, नो च तेसं चक्खायतनं नुप्पज्जति। अघानकानं चवन्तानं अचक्खुकानं उपपज्जन्तानं तेसं घानायतनञ्च न निरुज्झति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स रूपायतनं न निरुज्झतीति?<br>
सरूपकानं चवन्तानं तेसं चक्खायतनं नुप्पज्जति, नो च तेसं रूपायतनं न निरुज्झति। अचक्खुकानं उपपज्जन्तानं अरूपकानं चवन्तानं तेसं चक्खायतनञ्च नुप्पज्जति रूपायतनञ्च न निरुज्झति।<br>
(ख) यस्स वा पन रूपायतनं न निरुज्झति तस्स चक्खायतनं नुप्पज्जतीति?<br>
सचक्खुकानं उपपज्जन्तानं तेसं रूपायतनं न निरुज्झति, नो च तेसं चक्खायतनं नुप्पज्जति। अरूपकानं चवन्तानं अचक्खुकानं उपपज्जन्तानं तेसं रूपायतनञ्च न निरुज्झति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स मनायतनं न निरुज्झतीति?<br>
सचित्तकानं चवन्तानं तेसं चक्खायतनं नुप्पज्जति, नो च तेसं मनायतनं न निरुज्झति। अचक्खुकानं उपपज्जन्तानं अचित्तकानं चवन्तानं तेसं चक्खायतनञ्च नुप्पज्जति मनायतनञ्च न निरुज्झति।<br>
(ख) यस्स वा पन मनायतनं न निरुज्झति तस्स चक्खायतनं नुप्पज्जतीति?<br>
सचक्खुकानं उपपज्जन्तानं तेसं मनायतनं न निरुज्झति, नो च तेसं चक्खायतनं नुप्पज्जति। अचित्तकानं चवन्तानं अचक्खुकानं उपपज्जन्तानं तेसं मनायतनञ्च न निरुज्झति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स धम्मायतनं न निरुज्झतीति?<br>
सब्बेसं चवन्तानं तेसं चक्खायतनं नुप्पज्जति, नो च तेसं धम्मायतनं न निरुज्झति। अचक्खुकानं उपपज्जन्तानं तेसं चक्खायतनञ्च नुप्पज्जति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स चक्खायतनं नुप्पज्जतीति?<br>
सचक्खुकानं उपपज्जन्तानं तेसं धम्मायतनं न निरुज्झति, नो च तेसं चक्खायतनं नुप्पज्जति। अचक्खुकानं उपपज्जन्तानं तेसं धम्मायतनञ्च न निरुज्झति चक्खायतनञ्च नुप्पज्जति। (चक्खायतनमूलकं)<br>
२०५. (क) यस्स घानायतनं नुप्पज्जति तस्स रूपायतनं न निरुज्झतीति?<br>
सरूपकानं चवन्तानं तेसं घानायतनं नुप्पज्जति, नो च तेसं रूपायतनं न निरुज्झति। अघानकानं उपपज्जन्तानं अरूपकानं चवन्तानं तेसं घानायतनञ्च नुप्पज्जति रूपायतनञ्च न निरुज्झति।<br>
(ख) यस्स वा पन रूपायतनं न निरुज्झति तस्स घानायतनं नुप्पज्जतीति?<br>
सघानकानं उपपज्जन्तानं तेसं रूपायतनं न निरुज्झति, नो च तेसं घानायतनं नुप्पज्जति। अरूपकानं चवन्तानं अघानकानं उपपज्जन्तानं तेसं रूपायतनञ्च न निरुज्झति घानायतनञ्च नुप्पज्जति।<br>
(क) यस्स घानायतनं नुप्पज्जति तस्स मनायतनं न निरुज्झतीति?<br>
सचित्तकानं चवन्तानं तेसं घानायतनं नुप्पज्जति, नो च तेसं मनायतनं न निरुज्झति। अघानकानं उपपज्जन्तानं अचित्तकानं चवन्तानं तेसं घानायतनञ्च नुप्पज्जति मनायतनञ्च न निरुज्झति।<br>
(ख) यस्स वा पन मनायतनं न निरुज्झति तस्स घानायतनं नुप्पज्जतीति?<br>
सघानकानं उपपज्जन्तानं तेसं मनायतनं न निरुज्झति, नो च तेसं घानायतनं नुप्पज्जति। अचित्तकानं चवन्तानं अघानकानं उपपज्जन्तानं तेसं मनायतनञ्च न निरुज्झति घानायतनञ्च नुप्पज्जति।<br>
(क) यस्स घानायतनं नुप्पज्जति तस्स धम्मायतनं न निरुज्झतीति?<br>
सब्बेसं चवन्तानं तेसं घानायतनं नुप्पज्जति, नो च तेसं धम्मायतनं न निरुज्झति। अघानकानं उपपज्जन्तानं तेसं घानायतनञ्च नुप्पज्जति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स घानायतनं नुप्पज्जतीति?<br>
सघानकानं उपपज्जन्तानं तेसं धम्मायतनं न निरुज्झति, नो च तेसं घानायतनं नुप्पज्जति। अघानकानं उपपज्जन्तानं तेसं धम्मायतनञ्च न निरुज्झति घानायतनञ्च नुप्पज्जति। (घानायतनमूलकं)<br>
२०६. (क) यस्स रूपायतनं नुप्पज्जति तस्स मनायतनं न निरुज्झतीति?<br>
सचित्तकानं चवन्तानं तेसं रूपायतनं नुप्पज्जति, नो च तेसं मनायतनं न निरुज्झति। अरूपकानं उपपज्जन्तानं अचित्तकानं चवन्तानं तेसं रूपायतनञ्च नुप्पज्जति मनायतनञ्च न निरुज्झति।<br>
(ख) यस्स वा पन मनायतनं न निरुज्झति तस्स रूपायतनं नुप्पज्जतीति?<br>
सरूपकानं उपपज्जन्तानं तेसं मनायतनं न निरुज्झति, नो च तेसं रूपायतनं नुप्पज्जति। अचित्तकानं चवन्तानं अरूपकानं उपपज्जन्तानं तेसं मनायतनञ्च न निरुज्झति रूपायतनञ्च नुप्पज्जति।<br>
(क) यस्स रूपायतनं नुप्पज्जति तस्स धम्मायतनं न निरुज्झतीति?<br>
सब्बेसं चवन्तानं तेसं रूपायतनं नुप्पज्जति, नो च तेसं धम्मायतनं न निरुज्झति। अरूपकानं उपपज्जन्तानं तेसं रूपायतनञ्च नुप्पज्जति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स रूपायतनं नुप्पज्जतीति?<br>
सरूपकानं उपपज्जन्तानं तेसं धम्मायतनं न निरुज्झति, नो च तेसं रूपायतनं नुप्पज्जति। अरूपकानं उपपज्जन्तानं तेसं धम्मायतनञ्च न निरुज्झति रूपायतनञ्च नुप्पज्जति। (रूपायतनमूलकं)<br>
२०७. (क) यस्स मनायतनं नुप्पज्जति तस्स धम्मायतनं न निरुज्झतीति?<br>
सब्बेसं चवन्तानं तेसं मनायतनं नुप्पज्जति, नो च तेसं धम्मायतनं न निरुज्झति। अचित्तकानं उपपज्जन्तानं तेसं मनायतनञ्च नुप्पज्जति धम्मायतनञ्च न निरुज्झति।<br>
(ख) यस्स वा पन धम्मायतनं न निरुज्झति तस्स मनायतनं नुप्पज्जतीति?<br>
सचित्तकानं उपपज्जन्तानं तेसं धम्मायतनं न निरुज्झति, नो च तेसं मनायतनं नुप्पज्जति। अचित्तकानं उपपज्जन्तानं तेसं धम्मायतनञ्च न निरुज्झति मनायतनञ्च नुप्पज्जति।</p>
<h2 id="ङ-पचचनकओकस-11">(ङ) पच्चनीकओकासो</h2>
<p>२०८. यत्थ चक्खायतनं नुप्पज्जति…पे॰…।</p>
<h2 id="च-पचचनकपगगलकस-11">(च) पच्चनीकपुग्गलोकासा</h2>
<p>२०९. यस्स यत्थ चक्खायतनं नुप्पज्जति…पे॰…।<br>
(यस्सकम्पि यस्सयत्थकम्पि सदिसं)।<br>
(२) अतीतवारो</p>
<h2 id="क-अनलमपगगल-13">(क) अनुलोमपुग्गलो</h2>
<p>२१०. (क) यस्स चक्खायतनं उप्पज्जित्थ तस्स सोतायतनं निरुज्झित्थाति? आमन्ता।<br>
(ख) यस्स वा पन सोतायतनं निरुज्झित्थ तस्स चक्खायतनं उप्पज्जित्थाति? आमन्ता …पे॰…।<br>
(अतीता पुच्छा उप्पादेपि निरोधेपि उप्पादनिरोधेपि अनुलोमम्पि पच्चनीकम्पि सदिसं)।<br>
(३) अनागतवारो</p>
<h2 id="क-अनलमपगगल-14">(क) अनुलोमपुग्गलो</h2>
<p>२११. (क) यस्स चक्खायतनं उप्पज्जिस्सति तस्स सोतायतनं निरुज्झिस्सतीति? आमन्ता।<br>
(ख) यस्स वा पन सोतायतनं निरुज्झिस्सति तस्स चक्खायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं सोतायतनं निरुज्झिस्सति, नो च तेसं चक्खायतनं उप्पज्जिस्सति। इतरेसं तेसं सोतायतनञ्च निरुज्झिस्सति चक्खायतनञ्च उप्पज्जिस्सति।<br>
(क) यस्स चक्खायतनं उप्पज्जिस्सति तस्स घानायतनं निरुज्झिस्सतीति?<br>
ये रूपावचरं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं उप्पज्जिस्सति, नो च तेसं घानायतनं निरुज्झिस्सति। इतरेसं तेसं चक्खायतनञ्च उप्पज्जिस्सति घानायतनञ्च निरुज्झिस्सति।<br>
(ख) यस्स वा पन घानायतनं निरुज्झिस्सति तस्स चक्खायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं घानायतनं निरुज्झिस्सति, नो च तेसं चक्खायतनं उप्पज्जिस्सति। इतरेसं तेसं घानायतनञ्च निरुज्झिस्सति चक्खायतनञ्च उप्पज्जिस्सति।<br>
(क) यस्स चक्खायतनं उप्पज्जिस्सति तस्स रूपायतनं निरुज्झिस्सतीति? आमन्ता।<br>
(ख) यस्स वा पन रूपायतनं निरुज्झिस्सति तस्स चक्खायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं रूपायतनं निरुज्झिस्सति, नो च तेसं चक्खायतनं उप्पज्जिस्सति। इतरेसं तेसं रूपायतनञ्च निरुज्झिस्सति चक्खायतनञ्च उप्पज्जिस्सति।<br>
यस्स चक्खायतनं उप्पज्जिस्सति तस्स मनायतनं…पे॰… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स चक्खायतनं उप्पज्जिस्सतीति?<br>
पच्छिमभविकानं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं धम्मायतनं निरुज्झिस्सति, नो च तेसं चक्खायतनं उप्पज्जिस्सति। इतरेसं तेसं धम्मायतनञ्च निरुज्झिस्सति चक्खायतनञ्च उप्पज्जिस्सति। (चक्खायतनमूलकं)<br>
२१२. (क) यस्स घानायतनं उप्पज्जिस्सति तस्स रूपायतनं निरुज्झिस्सतीति? आमन्ता।<br>
(ख) यस्स वा पन रूपायतनं निरुज्झिस्सति तस्स घानायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं उपपज्जन्तानं तेसं रूपायतनं निरुज्झिस्सति, नो च तेसं घानायतनं उपपज्जिस्सति। इतरेसं तेसं रूपायतनञ्च निरुज्झिस्सति घानायतनञ्च उप्पज्जिस्सति।<br>
यस्स घानायतनं उप्पज्जिस्सति तस्स मनायतनं…पे॰… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स घानायतनं उप्पज्जिस्सतीति?<br>
पच्छिमभविकानं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं धम्मायतनं निरुज्झिस्सति, नो च तेसं घानायतनं उप्पज्जिस्सति। इतरेसं तेसं धम्मायतनञ्च निरुज्झिस्सति घानायतनञ्च उप्पज्जिस्सति।<br>
२१३. यस्स रूपायतनं उप्पज्जिस्सति तस्स मनायतनं…पे॰… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स रूपायतनं उप्पज्जिस्सतीति?<br>
पच्छिमभविकानं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं धम्मायतनं निरुज्झिस्सति, नो च तेसं रूपायतनं उप्पज्जिस्सति। इतरेसं तेसं धम्मायतनञ्च निरुज्झिस्सति रूपायतनञ्च उप्पज्जिस्सति।<br>
२१४. (क) यस्स मनायतनं उप्पज्जिस्सति तस्स धम्मायतनं निरुज्झिस्सतीति? आमन्ता।<br>
(ख) यस्स वा पन धम्मायतनं निरुज्झिस्सति तस्स मनायतनं उप्पज्जिस्सतीति?<br>
पच्छिमभविकानं उपपज्जन्तानं तेसं धम्मायतनं निरुज्झिस्सति, नो च तेसं मनायतनं उप्पज्जिस्सति। इतरेसं तेसं धम्मायतनञ्च निरुज्झिस्सति मनायतनञ्च उप्पज्जिस्सति।</p>
<h2 id="ख-अनलमओकस-12">(ख) अनुलोमओकासो</h2>
<p>२१५. यत्थ चक्खायतनं उप्पज्जिस्सति…पे॰…।</p>
<h2 id="ग-अनलमपगगलकस-12">(ग) अनुलोमपुग्गलोकासा</h2>
<p>२१६. (क) यस्स यत्थ चक्खायतनं उप्पज्जिस्सति तस्स तत्थ सोतायतनं निरुज्झिस्सतीति? आमन्ता।<br>
(ख) यस्स वा पन यत्थ सोतायतनं निरुज्झिस्सति तस्स तत्थ चक्खायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं तेसं तत्थ सोतायतनं निरुज्झिस्सति, नो च तेसं तत्थ चक्खायतनं उप्पज्जिस्सति। इतरेसं पञ्चवोकारानं तेसं तत्थ सोतायतनञ्च निरुज्झिस्सति चक्खायतनञ्च उप्पज्जिस्सति।<br>
(क) यस्स यत्थ चक्खायतनं उप्पज्जिस्सति तस्स तत्थ घानायतनं निरुज्झिस्सतीति?<br>
रूपावचरानं तेसं तत्थ चक्खायतनं उप्पज्जिस्सति, नो च तेसं तत्थ घानायतनं निरुज्झिस्सति। कामावचरानं तेसं तत्थ चक्खायतनञ्च उप्पज्जिस्सति घानायतनञ्च निरुज्झिस्सति।<br>
(ख) यस्स वा पन यत्थ घानायतनं निरुज्झिस्सति तस्स तत्थ चक्खायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं तेसं तत्थ घानायतनं निरुज्झिस्सति, नो च तेसं तत्थ चक्खायतनं उप्पज्जिस्सति। इतरेसं कामावचरानं तेसं तत्थ घानायतनञ्च निरुज्झिस्सति चक्खायतनञ्च उप्पज्जिस्सति।<br>
(क) यस्स यत्थ चक्खायतनं उप्पज्जिस्सति तस्स तत्थ रूपायतनं निरुज्झिस्सतीति? आमन्ता।<br>
(ख) यस्स वा पन यत्थ रूपायतनं निरुज्झिस्सति तस्स तत्थ चक्खायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं असञ्ञसत्तानं तेसं तत्थ रूपायतनं निरुज्झिस्सति, नो च तेसं तत्थ चक्खायतनं उप्पज्जिस्सति। इतरेसं पञ्चवोकारानं तेसं तत्थ रूपायतनञ्च निरुज्झिस्सति चक्खायतनञ्च उप्पज्जिस्सति।<br>
(क) यस्स यत्थ चक्खायतनं उप्पज्जिस्सति तस्स तत्थ मनायतनं निरुज्झिस्सतीति? आमन्ता।<br>
(ख) यस्स वा पन यत्थ मनायतनं निरुज्झिस्सति तस्स तत्थ चक्खायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं अरूपानं तेसं तत्थ मनायतनं निरुज्झिस्सति, नो च तेसं तत्थ चक्खायतनं उप्पज्जिस्सति। इतरेसं पञ्चवोकारानं तेसं तत्थ मनायतनञ्च निरुज्झिस्सति चक्खायतनञ्च उप्पज्जिस्सति।<br>
(क) यस्स यत्थ चक्खायतनं उप्पज्जिस्सति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ चक्खायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं असञ्ञसत्तानं अरूपानं तेसं तत्थ धम्मायतनं निरुज्झिस्सति, नो च तेसं तत्थ चक्खायतनं उप्पज्जिस्सति। इतरेसं पञ्चवोकारानं तेसं तत्थ धम्मायतनञ्च निरुज्झिस्सति चक्खायतनञ्च उप्पज्जिस्सति। (चक्खायतनमूलकं)<br>
२१७. (क) यस्स यत्थ घानायतनं उप्पज्जिस्सति तस्स तत्थ रूपायतनं निरुज्झिस्सतीति? आमन्ता।<br>
(ख) यस्स वा पन यत्थ रूपायतनं निरुज्झिस्सति तस्स तत्थ घानायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं रूपावचरानं तेसं तत्थ रूपायतनं निरुज्झिस्सति, नो च तेसं तत्थ घानायतनं उप्पज्जिस्सति। इतरेसं कामावचरानं तेसं तत्थ रूपायतनञ्च निरुज्झिस्सति घानायतनञ्च उप्पज्जिस्सति।<br>
यस्स यत्थ घानायतनं उप्पज्जिस्सति तस्स तत्थ मनायतनं …पे॰… धम्मायतनं निरुज्झिस्सतीति? आमन्ता।<br>
यस्स वा पन यत्थ धम्मायतनं निरुज्झिस्सति तस्स तत्थ घानायतनं उप्पज्जिस्सतीति?<br>
पच्छिमभविकानं कामावचरं उपपज्जन्तानं रूपावचरानं अरूपावचरानं तेसं तत्थ धम्मायतनं निरुज्झिस्सति, नो च तेसं तत्थ घानायतनं उप्पज्जिस्सति। इतरेसं कामावचरानं तेसं तत्थ धम्मायतनञ्च निरुज्झिस्सति घानायतनञ्च उप्पज्जिस्सति। (घानायतनमूलकं)<br>
२१८. (क) यस्स यत्थ रूपायतनं उप्पज्जिस्सति तस्स तत्थ मनायतनं निरुज्झिस्सतीति?<br>
असञ्ञसत्तानं तेसं तत्थ रूपायतनं उप्पज्जिस्सति, नो च तेसं तत्थ मनायतनं निरुज्झिस्सति। पञ्चवोकारानं तेसं तत्थ रूपायतनञ्च उप्पज्जिस्सति मनायतनञ्च निरुज्झिस्सति।<br>
(ख) यस्स वा पन यत्थ मनायतनं निरुज्झिस्सति तस्स तत्थ रूपायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं अरूपानं तेसं तत्थ मनायतनं निरुज्झिस्सति, नो च तेसं तत्थ रूपायतनं उप्पज्जिस्सति। इतरेसं पञ्चवोकारानं तेसं तत्थ मनायतनञ्च निरुज्झिस्सति रूपायतनञ्च उप्पज्जिस्सति।<br>
(क) यस्स यत्थ रूपायतनं उप्पज्जिस्सति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ रूपायतनं उप्पज्जिस्सतीति?<br>
पच्छिमभविकानं पञ्चवोकारं उपपज्जन्तानं अरूपानं तेसं तत्थ धम्मायतनं निरुज्झिस्सति, नो च तेसं तत्थ रूपायतनं उप्पज्जिस्सति। इतरेसं पञ्चवोकारानं असञ्ञसत्तानं तेसं तत्थ धम्मायतनञ्च निरुज्झिस्सति रूपायतनञ्च उप्पज्जिस्सति। (रूपायतनमूलकं)<br>
२१९. (क) यस्स यत्थ मनायतनं उप्पज्जिस्सति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ मनायतनं उप्पज्जिस्सतीति?<br>
पच्छिमभविकानं उपपज्जन्तानं असञ्ञसत्तानं तेसं तत्थ धम्मायतनं निरुज्झिस्सति, नो च तेसं तत्थ मनायतनं उप्पज्जिस्सति। इतरेसं चतुवोकारानं पञ्चवोकारानं तेसं तत्थ धम्मायतनञ्च निरुज्झिस्सति मनायतनञ्च उप्पज्जिस्सति।</p>
<h2 id="घ-पचचनकपगगल-12">(घ) पच्चनीकपुग्गलो</h2>
<p>२२०. (क) यस्स चक्खायतनं नुप्पज्जिस्सति तस्स सोतायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं चक्खायतनं नुप्पज्जिस्सति, नो च तेसं सोतायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जिस्सति सोतायतनञ्च न निरुज्झिस्सति।<br>
(ख) यस्स वा पन सोतायतनं न निरुज्झिस्सति तस्स चक्खायतनं नुप्पज्जिस्सतीति? आमन्ता।<br>
(क) यस्स चक्खायतनं नुप्पज्जिस्सति तस्स घानायतनं न निरुज्झिस्सतीति?<br>
पच्छिमभविकानं कामावचरं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं चक्खायतनं नुप्पज्जिस्सति , नो च तेसं घानायतनं न निरुज्झिस्सति। कामावचरे परिनिब्बन्तानं रूपावचरे अरूपावचरे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जिस्सति घानायतनञ्च न निरुज्झिस्सति।<br>
(ख) यस्स वा पन घानायतनं न निरुज्झिस्सति तस्स चक्खायतनं नुप्पज्जिस्सतीति?<br>
ये रूपावचरं उपपज्जित्वा परिनिब्बायिस्सन्ति तेसं चवन्तानं तेसं घानायतनं न निरुज्झिस्सति, नो च तेसं चक्खायतनं नुप्पज्जिस्सति। कामावचरे परिनिब्बन्तानं रूपावचरे अरूपावचरे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च न निरुज्झिस्सति चक्खायतनञ्च नुप्पज्जिस्सति।<br>
(क) यस्स चक्खायतनं नुप्पज्जिस्सति तस्स रूपायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं उपपज्जन्तानं तेसं चक्खायतनं नुप्पज्जिस्सति, नो च तेसं रूपायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जिस्सति रूपायतनञ्च न निरुज्झिस्सति।<br>
(ख) यस्स वा पन रूपायतनं न निरुज्झिस्सति तस्स चक्खायतनं नुप्पज्जिस्सतीति? आमन्ता।<br>
यस्स चक्खायतनं नुप्पज्जिस्सति तस्स मनायतनं…पे॰… धम्मायतनं न निरुज्झिस्सतीति?<br>
पच्छिमभविकानं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं चक्खायतनं नुप्पज्जिस्सति, नो च तेसं धम्मायतनं न निरुज्झिस्सति। परिनिब्बन्तानं तेसं चक्खायतनञ्च नुप्पज्जिस्सति धम्मायतनञ्च न निरुज्झिस्सति।<br>
यस्स वा पन धम्मायतनं…पे॰…? आमन्ता। (चक्खायतनमूलकं)<br>
२२१. (क) यस्स घानायतनं नुप्पज्जिस्सति तस्स रूपायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं उपपज्जन्तानं तेसं घानायतनं नुप्पज्जिस्सति, नो च तेसं रूपायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च नुप्पज्जिस्सति रूपायतनञ्च न निरुज्झिस्सति।<br>
(ख) यस्स वा पन रूपायतनं…पे॰…? आमन्ता।<br>
यस्स घानायतनं नुप्पज्जिस्सति तस्स मनायतनं…पे॰… धम्मायतनं न निरुज्झिस्सतीति?<br>
पच्छिमभविकानं उपपज्जन्तानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं घानायतनं नुप्पज्जिस्सति, नो च तेसं धम्मायतनं न निरुज्झिस्सति। परिनिब्बन्तानं तेसं घानायतनञ्च नुप्पज्जिस्सति धम्मायतनञ्च न निरुज्झिस्सति।<br>
यस्स वा पन धम्मायतनं…पे॰…? आमन्ता।<br>
२२२. यस्स रूपायतनं नुप्पज्जिस्सति तस्स मनायतनं…पे॰… धम्मायतनं न निरुज्झिस्सतीति?<br>
पच्छिमभविकानं उपपज्जन्तानं ये च अरूपं उपपज्जित्वा परिनिब्बायिस्सन्ति तेसं रूपायतनं नुप्पज्जिस्सति, नो च तेसं धम्मायतनं न निरुज्झिस्सति। परिनिब्बन्तानं तेसं रूपायतनञ्च नुप्पज्जिस्सति धम्मायतनञ्च न निरुज्झिस्सति।<br>
यस्स वा पन धम्मायतनं…पे॰…? आमन्ता।<br>
२२३. (क) यस्स मनायतनं नुप्पज्जिस्सति तस्स धम्मायतनं न निरुज्झिस्सतीति?<br>
पच्छिमभविकानं उपपज्जन्तानं तेसं मनायतनं नुप्पज्जिस्सति, नो च तेसं धम्मायतनं न निरुज्झिस्सति। परिनिब्बन्तानं तेसं मनायतनञ्च नुप्पज्जिस्सति धम्मायतनञ्च न निरुज्झिस्सति।<br>
(ख) यस्स वा पन धम्मायतनं न निरुज्झिस्सति तस्स मनायतनं नुप्पज्जिस्सतीति? आमन्ता।</p>
<h2 id="ङ-पचचनकओकस-12">(ङ) पच्चनीकओकासो</h2>
<p>२२४. यत्थ चक्खायतनं नुप्पज्जिस्सति…पे॰…।</p>
<h2 id="च-पचचनकपगगलकस-12">(च) पच्चनीकपुग्गलोकासा</h2>
<p>२२५. (क) यस्स यत्थ चक्खायतनं नुप्पज्जिस्सति तस्स तत्थ सोतायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं तेसं तत्थ चक्खायतनं नुप्पज्जिस्सति, नो च तेसं तत्थ सोतायतनं न निरुज्झिस्सति। पञ्चवोकारे परिनिब्बन्तानं असञ्ञसत्तानं अरूपानं तेसं तत्थ चक्खायतनञ्च नुप्पज्जिस्सति सोतायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता।<br>
(क) यस्स यत्थ चक्खायतनं नुप्पज्जिस्सति तस्स तत्थ घानायतनं न निरुज्झिस्सतीति?<br>
पच्छिमभविकानं कामावचरं उपपज्जन्तानं तेसं तत्थ चक्खायतनं नुप्पज्जिस्सति, नो च तेसं तत्थ घानायतनं न निरुज्झिस्सति। कामावचरे परिनिब्बन्तानं रूपावचरे पच्छिमभविकानं असञ्ञसत्तानं अरूपानं तेसं तत्थ चक्खायतनञ्च नुप्पज्जिस्सति घानायतनञ्च न निरुज्झिस्सति।<br>
(ख) यस्स वा पन यत्थ घानायतनं न निरुज्झिस्सति तस्स तत्थ चक्खायतनं नुप्पज्जिस्सतीति?<br>
रूपावचरानं तेसं तत्थ घानायतनं न निरुज्झिस्सति, नो च तेसं तत्थ चक्खायतनं नुप्पज्जिस्सति। कामावचरे परिनिब्बन्तानं रूपावचरे पच्छिमभविकानं असञ्ञसत्तानं अरूपानं तेसं तत्थ घानायतनञ्च न निरुज्झिस्सति चक्खायतनञ्च नुप्पज्जिस्सति।<br>
(क) यस्स यत्थ चक्खायतनं नुप्पज्जिस्सति तस्स तत्थ रूपायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं असञ्ञसत्तानं तेसं तत्थ चक्खायतनं नुप्पज्जिस्सति, नो च तेसं तत्थ रूपायतनं न निरुज्झिस्सति। पञ्चवोकारे परिनिब्बन्तानं अरूपानं तेसं तत्थ चक्खायतनञ्च नुप्पज्जिस्सति रूपायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता।<br>
(क) यस्स यत्थ चक्खायतनं नुप्पज्जिस्सति तस्स तत्थ मनायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं अरूपानं तेसं तत्थ चक्खायतनं नुप्पज्जिस्सति, नो च तेसं तत्थ मनायतनं न निरुज्झिस्सति। परिनिब्बन्तानं असञ्ञसत्तानं तेसं तत्थ चक्खायतनञ्च नुप्पज्जिस्सति मनायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता।<br>
(क) यस्स यत्थ चक्खायतनं नुप्पज्जिस्सति तस्स तत्थ धम्मायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं असञ्ञसत्तानं अरूपानं तेसं तत्थ चक्खायतनं नुप्पज्जिस्सति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ चक्खायतनञ्च नुप्पज्जिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता। (चक्खायतनमूलकं)<br>
२२६. (क) यस्स यत्थ घानायतनं नुप्पज्जिस्सति तस्स तत्थ रूपायतनं न निरुज्झिस्सतीति?<br>
पच्छिमभविकानं कामावचरं उपपज्जन्तानं रूपावचरानं तेसं तत्थ घानायतनं नुप्पज्जिस्सति, नो च तेसं तत्थ रूपायतनं न निरुज्झिस्सति। पञ्चवोकारे परिनिब्बन्तानं अरूपानं तेसं तत्थ घानायतनञ्च नुप्पज्जिस्सति रूपायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता।<br>
(क) यस्स यत्थ घानायतनं नुप्पज्जिस्सति तस्स तत्थ मनायतनं न निरुज्झिस्सतीति?<br>
पच्छिमभविकानं कामावचरं उपपज्जन्तानं रूपावचरानं अरूपावचरानं तेसं तत्थ घानायतनं नुप्पज्जिस्सति, नो च तेसं तत्थ मनायतनं न निरुज्झिस्सति। परिनिब्बन्तानं असञ्ञसत्तानं तेसं तत्थ घानायतनञ्च नुप्पज्जिस्सति मनायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता।<br>
(क) यस्स यत्थ घानायतनं नुप्पज्जिस्सति तस्स तत्थ धम्मायतनं न निरुज्झिस्सतीति?<br>
पच्छिमभविकानं कामावचरं उपपज्जन्तानं रूपावचरानं अरूपावचरानं तेसं तत्थ घानायतनं नुप्पज्जिस्सति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ घानायतनञ्च नुप्पज्जिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता। (घानायतनमूलकं)<br>
२२७. (क) यस्स यत्थ रूपायतनं नुप्पज्जिस्सति तस्स तत्थ मनायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं अरूपानं तेसं तत्थ रूपायतनं नुप्पज्जिस्सति, नो च तेसं तत्थ मनायतनं न निरुज्झिस्सति। परिनिब्बन्तानं तेसं तत्थ रूपायतनञ्च नुप्पज्जिस्सति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ रूपायतनं नुप्पज्जिस्सतीति?<br>
असञ्ञसत्तानं तेसं तत्थ मनायतनं न निरुज्झिस्सति, नो च तेसं तत्थ रूपायतनं नुप्पज्जिस्सति। परिनिब्बन्तानं तेसं तत्थ मनायतनञ्च न निरुज्झिस्सति रूपायतनञ्च नुप्पज्जिस्सति।<br>
(क) यस्स यत्थ रूपायतनं नुप्पज्जिस्सति तस्स तत्थ धम्मायतनं न निरुज्झिस्सतीति?<br>
पच्छिमभविकानं पञ्चवोकारं उपपज्जन्तानं अरूपानं तेसं तत्थ रूपायतनं नुप्पज्जिस्सति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ रूपायतनञ्च नुप्पज्जिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ…पे॰…? आमन्ता। (रूपायतनमूलकं)<br>
२२८. (क) यस्स यत्थ मनायतनं नुप्पज्जिस्सति तस्स तत्थ धम्मायतनं न निरुज्झिस्सतीति?<br>
पच्छिमभविकानं उपपज्जन्तानं असञ्ञसत्तानं तेसं तत्थ मनायतनं नुप्पज्जिस्सति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ मनायतनञ्च नुप्पज्जिस्सति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ मनायतनं नुप्पज्जिस्सतीति? आमन्ता।<br>
(४) पच्चुप्पन्नातीतवारो</p>
<h2 id="क-अनलमपगगल-15">(क) अनुलोमपुग्गलो</h2>
<p>२२९. (क) यस्स चक्खायतनं उप्पज्जति तस्स सोतायतनं निरुज्झित्थाति? आमन्ता।<br>
(ख) यस्स वा पन सोतायतनं निरुज्झित्थ तस्स चक्खायतनं उप्पज्जतीति ?<br>
सब्बेसं चवन्तानं अचक्खुकानं उपपज्जन्तानं तेसं सोतायतनं निरुज्झित्थ, नो च तेसं चक्खायतनं उप्पज्जति। सचक्खुकानं उपपज्जन्तानं तेसं सोतायतनञ्च निरुज्झित्थ चक्खायतनञ्च उप्पज्जति।<br>
(यथा उप्पादवारे पच्चुप्पन्नातीता पुच्छा विभत्ता एवं उप्पादनिरोधेपि पच्चुप्पन्नातीता पुच्छा अनुलोमम्पि पच्चनीकम्पि विभजितब्बा [विभजितब्बं (सी स्या॰ क॰)] )।<br>
(५) पच्चुप्पन्नानागतवारो</p>
<h2 id="क-अनलमपगगल-16">(क) अनुलोमपुग्गलो</h2>
<p>२३०. (क) यस्स चक्खायतनं उप्पज्जति तस्स सोतायतनं निरुज्झिस्सतीति? आमन्ता।<br>
(ख) यस्स वा पन सोतायतनं निरुज्झिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं सोतायतनं निरुज्झिस्सति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं सोतायतनञ्च निरुज्झिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स घानायतनं निरुज्झिस्सतीति?<br>
पच्छिमभविकानं रूपावचरं उपपज्जन्तानं तेसं चक्खायतनं उप्पज्जति, नो च तेसं घानायतनं निरुज्झिस्सति। इतरेसं सचक्खुकानं उपपज्जन्तानं तेसं चक्खायतनञ्च उप्पज्जति घानायतनञ्च निरुज्झिस्सति।<br>
(ख) यस्स वा पन घानायतनं निरुज्झिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं घानायतनं निरुज्झिस्सति, नो च तेसं चक्खायतनं उप्पज्जति। सचक्खुकानं उपपज्जन्तानं तेसं घानायतनञ्च निरुज्झिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स रूपायतनं निरुज्झिस्सतीति? आमन्ता।<br>
(ख) यस्स वा पन रूपायतनं निरुज्झिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं…पे॰… सचक्खुकानं उपपज्जन्तानं तेसं रूपायतनञ्च निरुज्झिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स मनायतनं निरुज्झिस्सतीति? आमन्ता।<br>
(ख) यस्स वा पन मनायतनं निरुज्झिस्सति तस्स चक्खायतनं उप्पज्जतीति ?<br>
सब्बेसं चवन्तानं अचक्खुकानं उपपज्जन्तानं तेसं…पे॰… सचक्खुकानं उपपज्जन्तानं तेसं मनायतनञ्च निरुज्झिस्सति चक्खायतनञ्च उप्पज्जति।<br>
(क) यस्स चक्खायतनं उप्पज्जति तस्स धम्मायतनं निरुज्झिस्सतीति? आमन्ता।<br>
(ख) यस्स वा पन धम्मायतनं निरुज्झिस्सति तस्स चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं…पे॰… सचक्खुकानं उपपज्जन्तानं तेसं धम्मायतनञ्च निरुज्झिस्सति चक्खायतनञ्च उप्पज्जति।<br>
२३१. यस्स घानायतनं उप्पज्जति तस्स रूपायतनं…पे॰… मनायतनं… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स घानायतनं उप्पज्जतीति?<br>
सब्बेसं चवन्तानं अघानकानं उपपज्जन्तानं तेसं धम्मायतनं निरुज्झिस्सति, नो च तेसं घानायतनं उप्पज्जति। सघानकानं उपपज्जन्तानं तेसं धम्मायतनञ्च निरुज्झिस्सति घानायतनञ्च उप्पज्जति।<br>
२३२. यस्स रूपायतनं उप्पज्जति तस्स मनायतनं…पे॰… धम्मायतनं निरुज्झिस्सतीति? आमन्ता।<br>
यस्स वा पन धम्मायतनं निरुज्झिस्सति तस्स रूपायतनं उप्पज्जतीति?<br>
सब्बेसं चवन्तानं अरूपकानं उपपज्जन्तानं तेसं धम्मायतनं निरुज्झिस्सति, नो च तेसं रूपायतनं उप्पज्जति। सरूपकानं उपपज्जन्तानं तेसं धम्मायतनञ्च निरुज्झिस्सति रूपायतनञ्च उप्पज्जति।<br>
२३३. (क) यस्स मनायतनं उप्पज्जति तस्स धम्मायतनं निरुज्झिस्सतीति? आमन्ता।<br>
(ख) यस्स वा पन धम्मायतनं…पे॰…?<br>
सब्बेसं चवन्तानं अचित्तकानं उपपज्जन्तानं तेसं धम्मायतनं निरुज्झिस्सति, नो च तेसं मनायतनं उप्पज्जति। सचित्तकानं उपपज्जन्तानं तेसं धम्मायतनञ्च निरुज्झिस्सति मनायतनञ्च उप्पज्जति।</p>
<h2 id="ख-अनलमओकस-13">(ख) अनुलोमओकासो</h2>
<p>२३४. यत्थ चक्खायतनं उप्पज्जति…पे॰…।</p>
<h2 id="ग-अनलमपगगलकस-13">(ग) अनुलोमपुग्गलोकासा</h2>
<p>२३५. (क) यस्स यत्थ चक्खायतनं उप्पज्जति तस्स तत्थ सोतायतनं निरुज्झिस्सतीति? आमन्ता।<br>
(ख) यस्स वा पन यत्थ सोतायतनं निरुज्झिस्सति तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं तेसं तत्थ सोतायतनं निरुज्झिस्सति, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ सोतायतनञ्च निरुज्झिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ घानायतनं निरुज्झिस्सतीति?<br>
रूपावचरं उपपज्जन्तानं तेसं तत्थ चक्खायतनं उप्पज्जति, नो च तेसं तत्थ घानायतनं निरुज्झिस्सति। सचक्खुकानं कामावचरं उपपज्जन्तानं तेसं तत्थ चक्खायतनञ्च उप्पज्जति घानायतनञ्च निरुज्झिस्सति।<br>
(ख) यस्स वा पन यत्थ घानायतनं निरुज्झिस्सति तस्स तत्थ चक्खायतनं उप्पज्जतीति?<br>
कामावचरा चवन्तानं अचक्खुकानं कामावचरं उपपज्जन्तानं तेसं तत्थ घानायतनं निरुज्झिस्सति, नो च तेसं तत्थ चक्खायतनं उप्पज्जति। सचक्खुकानं कामावचरं उपपज्जन्तानं तेसं तत्थ घानायतनञ्च निरुज्झिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ रूपायतनं निरुज्झिस्सतीति? आमन्ता।<br>
(ख) यस्स वा पन यत्थ रूपायतनं निरुज्झिस्सति तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं असञ्ञसत्तानं तेसं तत्थ रूपायतनं निरुज्झिस्सति, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ रूपायतनञ्च निरुज्झिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ मनायतनं निरुज्झिस्सतीति? आमन्ता।<br>
(ख) यस्स वा पन यत्थ मनायतनं निरुज्झिस्सति तस्स तत्थ चक्खायतनं उप्पज्जतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं अरूपानं तेसं तत्थ मनायतनं निरुज्झिस्सति, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ मनायतनञ्च निरुज्झिस्सति चक्खायतनञ्च उप्पज्जति।<br>
(क) यस्स यत्थ चक्खायतनं उप्पज्जति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ चक्खायतनं उप्पज्जतीति?<br>
सब्बेसं चवन्तानं अचक्खुकानं उपपज्जन्तानं तेसं तत्थ धम्मायतनं निरुज्झिस्सति, नो च तेसं तत्थ चक्खायतनं उप्पज्जति। सचक्खुकानं उपपज्जन्तानं तेसं तत्थ धम्मायतनञ्च निरुज्झिस्सति चक्खायतनञ्च उप्पज्जति। (चक्खायतनमूलकं)<br>
२३६. (क) यस्स यत्थ घानायतनं उप्पज्जति तस्स तत्थ रूपायतनं निरुज्झिस्सतीति? आमन्ता।<br>
(ख) यस्स वा पन यत्थ रूपायतनं निरुज्झिस्सति तस्स तत्थ घानायतनं उप्पज्जतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं तेसं तत्थ रूपायतनं निरुज्झिस्सति, नो च तेसं तत्थ घानायतनं उप्पज्जति। सघानकानं उपपज्जन्तानं तेसं तत्थ रूपायतनञ्च निरुज्झिस्सति घानायतनञ्च उप्पज्जति।<br>
(क) यस्स यत्थ घानायतनं उप्पज्जति तस्स तत्थ मनायतनं निरुज्झिस्सतीति? आमन्ता।<br>
(ख) यस्स वा पन यत्थ मनायतनं…पे॰…?<br>
कामावचरा चवन्तानं अघानकानं कामावचरं उपपज्जन्तानं रूपावचरानं अरूपावचरानं तेसं तत्थ मनायतनं…पे॰… सघानकानं उपपज्जन्तानं तेसं तत्थ मनायतनञ्च निरुज्झिस्सति घानायतनञ्च उप्पज्जति।<br>
(क) यस्स यत्थ घानायतनं उप्पज्जति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ धम्मायतनं…पे॰… ?<br>
सब्बेसं चवन्तानं अघानकानं उपपज्जन्तानं तेसं तत्थ धम्मायतनं…पे॰… सघानकानं उपपज्जन्तानं तेसं तत्थ धम्मायतनञ्च निरुज्झिस्सति घानायतनञ्च उप्पज्जति। (घानायतनमूलकं)<br>
२३७. (क) यस्स यत्थ रूपायतनं उप्पज्जति तस्स तत्थ मनायतनं निरुज्झिस्सतीति?<br>
असञ्ञसत्तं उपपज्जन्तानं तेसं तत्थ रूपायतनं उप्पज्जति, नो च तेसं तत्थ…पे॰… पञ्चवोकारं उपपज्जन्तानं तेसं तत्थ…पे॰…।<br>
(ख) यस्स वा पन यत्थ मनायतनं…पे॰…?<br>
पञ्चवोकारा चवन्तानं अरूपानं तेसं तत्थ…पे॰… पञ्चवोकारं उपपज्जन्तानं तेसं तत्थ मनायतनञ्च निरुज्झिस्सति रूपायतनञ्च उप्पज्जति।<br>
(क) यस्स यत्थ रूपायतनं उप्पज्जति तस्स तत्थ धम्मायतनं निरुज्झिस्सतीति? आमन्ता।<br>
(ख) यस्स वा पन यत्थ धम्मायतनं…पे॰…?<br>
सब्बेसं चवन्तानं अरूपकानं उपपज्जन्तानं तेसं तत्थ धम्मायतनं निरुज्झिस्सति, नो च तेसं तत्थ रूपायतनं उप्पज्जति। सरूपकानं उपपज्जन्तानं तेसं तत्थ धम्मायतनञ्च निरुज्झिस्सति रूपायतनञ्च उप्पज्जति।<br>
२३८. (क) यस्स यत्थ मनायतनं उप्पज्जति तस्स तत्थ धम्मायतनं निरुज्झिस्सतीति ? आमन्ता।<br>
(ख) यस्स वा पन यत्थ धम्मायतनं निरुज्झिस्सति तस्स तत्थ मनायतनं उप्पज्जतीति?<br>
सब्बेसं चवन्तानं अचित्तकानं उपपज्जन्तानं तेसं तत्थ धम्मायतनं निरुज्झिस्सति, नो च तेसं तत्थ मनायतनं उप्पज्जति। सचित्तकानं उपपज्जन्तानं तेसं तत्थ धम्मायतनञ्च निरुज्झिस्सति मनायतनञ्च उप्पज्जति।</p>
<h2 id="घ-पचचनकपगगल-13">(घ) पच्चनीकपुग्गलो</h2>
<p>२३९. (क) यस्स चक्खायतनं नुप्पज्जति तस्स सोतायतनं न निरुज्झिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं सोतायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जति सोतायतनञ्च न निरुज्झिस्सति।<br>
(ख) यस्स वा पन सोतायतनं न निरुज्झिस्सति तस्स चक्खायतनं नुप्पज्जतीति? आमन्ता।<br>
(क) यस्स चक्खायतनं नुप्पज्जति तस्स घानायतनं न निरुज्झिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं घानायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जति घानायतनञ्च न निरुज्झिस्सति।<br>
(ख) यस्स वा पन घानायतनं न निरुज्झिस्सति तस्स चक्खायतनं नुप्पज्जतीति?<br>
पच्छिमभविकानं रूपावचरं उपपज्जन्तानं तेसं घानायतनं न निरुज्झिस्सति, नो च तेसं चक्खायतनं नुप्पज्जति। पञ्चवोकारे परिनिब्बन्तानं अरूपे पच्छिमभविकानं ये च रूपावचरं अरूपावचरं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च न निरुज्झिस्सति चक्खायतनञ्च नुप्पज्जति।<br>
(क) यस्स चक्खायतनं नुप्पज्जति तस्स रूपायतनं न निरुज्झिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं रूपायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनञ्च नुप्पज्जति रूपायतनञ्च न निरुज्झिस्सति।<br>
(ख) यस्स वा पन रूपायतनं…पे॰…? आमन्ता।<br>
यस्स चक्खायतनं नुप्पज्जति तस्स मनायतनं…पे॰… धम्मायतनं न निरुज्झिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं चक्खायतनं नुप्पज्जति, नो च तेसं धम्मायतनं न निरुज्झिस्सति। परिनिब्बन्तानं तेसं चक्खायतनञ्च नुप्पज्जति धम्मायतनञ्च न निरुज्झिस्सति।<br>
यस्स वा पन धम्मायतनं…पे॰…? आमन्ता। (चक्खायतनमूलकं)<br>
२४०. (क) यस्स घानायतनं नुप्पज्जति तस्स रूपायतनं न निरुज्झिस्सतीति?<br>
सब्बेसं चवन्तानं अघानकानं उपपज्जन्तानं तेसं घानायतनं नुप्पज्जति, नो च तेसं रूपायतनं न निरुज्झिस्सति। पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं घानायतनञ्च नुप्पज्जति रूपायतनञ्च न निरुज्झिस्सति।<br>
(ख) यस्स वा पन रूपायतनं…पे॰…? आमन्ता।<br>
यस्स घानायतनं नुप्पज्जति तस्स मनायतनं…पे॰… धम्मायतनं न निरुज्झिस्सतीति?<br>
सब्बेसं चवन्तानं अघानकानं उपपज्जन्तानं तेसं घानायतनं नुप्पज्जति, नो च तेसं धम्मायतनं न निरुज्झिस्सति। परिनिब्बन्तानं तेसं घानायतनञ्च नुप्पज्जति धम्मायतनञ्च न निरुज्झिस्सति।<br>
यस्स वा पन धम्मायतनं…पे॰…? आमन्ता। (घानायतनमूलकं)<br>
२४१. यस्स रूपायतनं नुप्पज्जति तस्स मनायतनं…पे॰… धम्मायतनं न निरुज्झिस्सतीति?<br>
सब्बेसं चवन्तानं अरूपकानं उपपज्जन्तानं तेसं रूपायतनं नुप्पज्जति, नो च तेसं धम्मायतनं न निरुज्झिस्सति। परिनिब्बन्तानं तेसं रूपायतनञ्च नुप्पज्जति धम्मायतनञ्च न निरुज्झिस्सति।<br>
यस्स वा पन धम्मायतनं…पे॰…? आमन्ता।<br>
२४२. (क) यस्स मनायतनं नुप्पज्जति तस्स धम्मायतनं न निरुज्झिस्सतीति?<br>
सब्बेसं चवन्तानं अचित्तकानं उपपज्जन्तानं तेसं मनायतनं नुप्पज्जति, नो च तेसं धम्मायतनं न निरुज्झिस्सति। परिनिब्बन्तानं तेसं मनायतनञ्च नुप्पज्जति धम्मायतनञ्च न निरुज्झिस्सति।<br>
(ख) यस्स वा पन धम्मायतनं न निरुज्झिस्सति तस्स मनायतनं नुप्पज्जतीति? आमन्ता।</p>
<h2 id="ङ-पचचनकओकस-13">(ङ) पच्चनीकओकासो</h2>
<p>२४३. यत्थ चक्खायतनं नुप्पज्जति…पे॰…।</p>
<h2 id="च-पचचनकपगगलकस-13">(च) पच्चनीकपुग्गलोकासा</h2>
<p>२४४. (क) यस्स यत्थ चक्खायतनं नुप्पज्जति तस्स तत्थ सोतायतनं न निरुज्झिस्सतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ सोतायतनं न निरुज्झिस्सति। पञ्चवोकारे परिनिब्बन्तानं असञ्ञसत्तानं अरूपानं तेसं तत्थ चक्खायतनञ्च नुप्पज्जति सोतायतनञ्च न निरुज्झिस्सति।<br>
(ख) यस्स वा पन यत्थ सोतायतनं न निरुज्झिस्सति तस्स तत्थ चक्खायतनं नुप्पज्जतीति? आमन्ता।<br>
(क) यस्स यत्थ चक्खायतनं नुप्पज्जति तस्स तत्थ घानायतनं न निरुज्झिस्सतीति?<br>
कामावचरा चवन्तानं अचक्खुकानं कामावचरं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ घानायतनं न निरुज्झिस्सति। कामावचरे परिनिब्बन्तानं रूपावचरा चवन्तानं असञ्ञसत्तानं अरूपानं तेसं तत्थ चक्खायतनञ्च नुप्पज्जति घानायतनञ्च न निरुज्झिस्सति।<br>
(ख) यस्स वा पन यत्थ घानायतनं न निरुज्झिस्सति तस्स तत्थ चक्खायतनं नुप्पज्जतीति?<br>
रूपावचरं उपपज्जन्तानं तेसं तत्थ घानायतनं न निरुज्झिस्सति, नो च तेसं तत्थ चक्खायतनं नुप्पज्जति। कामावचरे परिनिब्बन्तानं रूपावचरा चवन्तानं असञ्ञसत्तानं अरूपानं तेसं तत्थ घानायतनञ्च न निरुज्झिस्सति चक्खायतनञ्च नुप्पज्जति।<br>
(क) यस्स यत्थ चक्खायतनं नुप्पज्जति तस्स तत्थ रूपायतनं न निरुज्झिस्सतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं असञ्ञसत्तानं तेसं तत्थ चक्खायतनं नुप्पज्जति, नो च तेसं तत्थ रूपायतनं न निरुज्झिस्सति। पञ्चवोकारे परिनिब्बन्तानं अरूपानं तेसं तत्थ चक्खायतनञ्च नुप्पज्जति रूपायतनञ्च न निरुज्झिस्सति।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ चक्खायतनं नुप्पज्जतीति? आमन्ता।<br>
(क) यस्स यत्थ चक्खायतनं नुप्पज्जति तस्स तत्थ मनायतनं न निरुज्झिस्सतीति?<br>
पञ्चवोकारा चवन्तानं अचक्खुकानं कामावचरं उपपज्जन्तानं अरूपानं तसं तत्थ चक्खायतनं नुप्पज्जति, नो च तेसं तत्थ मनायतनं न निरुज्झिस्सति। परिनिब्बन्तानं असञ्ञसत्तानं तेसं तत्थ चक्खायतनञ्च नुप्पज्जति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ चक्खायतनं नुप्पज्जतीति? आमन्ता।<br>
(क) यस्स यत्थ चक्खायतनं नुप्पज्जति तस्स तत्थ धम्मायतनं न निरुज्झिस्सतीति?<br>
सब्बेसं चवन्तानं अचक्खुकानं उपपज्जन्तानं तेसं तत्थ चक्खायतनं नुप्पज्जति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ चक्खायतनञ्च नुप्पज्जति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ चक्खायतनं नुप्पज्जतीति? आमन्ता। (चक्खायतनमूलकं)<br>
२४५. (क) यस्स यत्थ घानायतनं नुप्पज्जति तस्स तत्थ रूपायतनं न निरुज्झिस्सतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं तेसं तत्थ घानायतनं नुप्पज्जति, नो च तेसं तत्थ रूपायतनं न निरुज्झिस्सति। पञ्चवोकारे परिनिब्बन्तानं अरूपानं तेसं तत्थ घानायतनञ्च नुप्पज्जति रूपायतनञ्च न निरुज्झिस्सति ।<br>
(ख) यस्स वा पन यत्थ रूपायतनं न निरुज्झिस्सति तस्स तत्थ घानायतनं नुप्पज्जतीति? आमन्ता।<br>
(क) यस्स यत्थ घानायतनं नुप्पज्जति तस्स तत्थ मनायतनं न निरुज्झिस्सतीति?<br>
कामावचरा चवन्तानं अघानकानं कामावचरं उपपज्जन्तानं रूपावचरानं अरूपावचरानं तेसं तत्थ घानायतनं नुप्पज्जति, नो च तेसं तत्थ मनायतनं न निरुज्झिस्सति। परिनिब्बन्तानं असञ्ञसत्तानं तेसं तत्थ घानायतनञ्च नुप्पज्जति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ घानायतनं नुप्पज्जतीति? आमन्ता।<br>
(क) यस्स यत्थ घानायतनं नुप्पज्जति तस्स तत्थ धम्मायतनं न निरुज्झिस्सतीति?<br>
सब्बेसं चवन्तानं अघानकानं उपपज्जन्तानं तेसं तत्थ घानायतनं नुप्पज्जति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ घानायतनञ्च नुप्पज्जति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ घानायतनं नुप्पज्जतीति? आमन्ता। (घानायतनमूलकं)<br>
२४६. (क) यस्स यत्थ रूपायतनं नुप्पज्जति तस्स तत्थ मनायतनं न निरुज्झिस्सतीति?<br>
पञ्चवोकारा चवन्तानं अरूपानं तेसं तत्थ रूपायतनं नुप्पज्जति, नो च तेसं तत्थ मनायतनं न निरुज्झिस्सति। परिनिब्बन्तानं असञ्ञसत्ता चवन्तानं तेसं तत्थ रूपायतनञ्च नुप्पज्जति मनायतनञ्च न निरुज्झिस्सति।<br>
(ख) यस्स वा पन यत्थ मनायतनं न निरुज्झिस्सति तस्स तत्थ रूपायतनं नुप्पज्जतीति?<br>
असञ्ञसत्तं उपपज्जन्तानं तेसं तत्थ मनायतनं न निरुज्झिस्सति, नो च तेसं तत्थ रूपायतनं नुप्पज्जति। परिनिब्बन्तानं असञ्ञसत्ता चवन्तानं तेसं तत्थ मनायतनञ्च न निरुज्झिस्सति रूपायतनञ्च नुप्पज्जति।<br>
(क) यस्स यत्थ रूपायतनं नुप्पज्जति तस्स तत्थ धम्मायतनं न निरुज्झिस्सतीति?<br>
सब्बेसं चवन्तानं अरूपकानं उपपज्जन्तानं तेसं तत्थ रूपायतनं नुप्पज्जति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ रूपायतनञ्च नुप्पज्जति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ रूपायतनं नुप्पज्जतीति? आमन्ता।<br>
२४७. (क) यस्स यत्थ मनायतनं नुप्पज्जति तस्स तत्थ धम्मायतनं न निरुज्झिस्सतीति?<br>
सब्बेसं चवन्तानं अचित्तकानं उपपज्जन्तानं तेसं तत्थ मनायतनं नुप्पज्जति, नो च तेसं तत्थ धम्मायतनं न निरुज्झिस्सति। परिनिब्बन्तानं तेसं तत्थ मनायतनञ्च नुप्पज्जति धम्मायतनञ्च न निरुज्झिस्सति।<br>
(ख) यस्स वा पन यत्थ धम्मायतनं न निरुज्झिस्सति तस्स तत्थ मनायतनं नुप्पज्जतीति? आमन्ता।<br>
(६) अतीतानागतवारो</p>
<h2 id="क-अनलमपगगल-17">(क) अनुलोमपुग्गलो</h2>
<p>२४८. (क) यस्स चक्खायतनं उप्पज्जित्थ तस्स सोतायतनं निरुज्झिस्सतीति?<br>
पञ्चवोकारे परिनिब्बन्तानं अरूपे पच्छिमभविकानं ये च अरूपं उपपज्जित्वा परिनिब्बायिस्सन्ति तेसं चवन्तानं तेसं चक्खायतनं उप्पज्जित्थ, नो च तेसं सोतायतनं निरुज्झिस्सति। इतरेसं तेसं चक्खायतनञ्च उप्पज्जित्थ सोतायतनञ्च निरुज्झिस्सति।<br>
(ख) यस्स वा पन सोतायतनं निरुज्झिस्सति तस्स चक्खायतनं उप्पज्जित्थाति? आमन्ता।<br>
(यथा निरोधवारे अतीतानागता [अतीतेनानागता (स्या॰)] पुच्छा यस्सकम्पि यत्थकम्पि यस्सयत्थकम्पि अनुलोमम्पि पच्चनीकम्पि विभत्तं, एवं उप्पादनिरोधेपि अतीतानागता पुच्छा विभजितब्बा।)<br>
उप्पादनिरोधवारो।<br>
पवत्तिवारो निट्ठितो।<br>
३. परिञ्ञावारो<br>
१. पच्चुप्पन्नवारो<br>
२४९. (क) यो चक्खायतनं परिजानाति सो सोतायतनं परिजानातीति? आमन्ता।<br>
(ख) यो वा पन सोतायतनं परिजानाति सो चक्खायतनं परिजानातीति? आमन्ता।<br>
(क) यो चक्खायतनं न परिजानाति सो सोतायतनं न परिजानातीति? आमन्ता।<br>
(ख) यो वा पन सोतायतनं न परिजानाति सो चक्खायतनं न परिजानातीति? आमन्ता।<br>
२. अतीतवारो<br>
२५०. (क) यो चक्खायतनं परिजानित्थ सो सोतायतनं परिजानित्थाति? आमन्ता।<br>
(ख) यो वा पन सोतायतनं परिजानित्थ सो चक्खायतनं परिजानित्थाति? आमन्ता।<br>
(क) यो चक्खायतनं न परिजानित्थ सो सोतायतनं न परिजानित्थाति? आमन्ता।<br>
(ख) यो वा पन सोतायतनं न परिजानित्थ सो चक्खायतनं न परिजानित्थाति? आमन्ता।<br>
३. अनागतवारो<br>
२५१. (क) यो चक्खायतनं परिजानिस्सति सो सोतायतनं परिजानिस्सतीति? आमन्ता।<br>
(ख) यो वा पन सोतायतनं परिजानिस्सति सो चक्खायतनं परिजानिस्सतीति? आमन्ता।<br>
(क) यो चक्खायतनं न परिजानिस्सति सो सोतायतनं न परिजानिस्सतीति? आमन्ता।<br>
(ख) यो वा पन सोतायतनं न परिजानिस्सति सो चक्खायतनं न परिजानिस्सतीति? आमन्ता।<br>
४. पच्चुप्पन्नातीतवारो<br>
२५२. (क) यो चक्खायतनं परिजानाति सो सोतायतनं परिजानित्थाति? नो।<br>
(ख) यो वा पन सोतायतनं परिजानित्थ सो चक्खायतनं परिजानातीति? नो।<br>
(क) यो चक्खायतनं न परिजानाति सो सोतायतनं न परिजानित्थाति?<br>
अरहा चक्खायतनं न परिजानाति, नो च सोतायतनं न परिजानित्थ। अग्गमग्गसमङ्गिञ्च अरहन्तञ्च ठपेत्वा अवसेसा पुग्गला चक्खायतनञ्च न परिजानन्ति सोतायतनञ्च न परिजानित्थ।<br>
(ख) यो वा पन सोतायतनं न परिजानित्थ सो चक्खायतनं न परिजानातीति?<br>
अग्गमग्गसमङ्गी सोतायतनं न परिजानित्थ, नो च चक्खायतनं न परिजानाति। अग्गमग्गसमङ्गिञ्च अरहन्तञ्च ठपेत्वा अवसेसा पुग्गला सोतायतनञ्च न परिजानित्थ चक्खायतनञ्च न परिजानन्ति।<br>
५. पच्चुप्पन्नानागतवारो<br>
२५३. (क) यो चक्खायतनं परिजानाति सो सोतायतनं परिजानिस्सतीति? नो।<br>
(ख) यो वा पन सोतायतनं परिजानिस्सति सो चक्खायतनं परिजानातीति? नो।<br>
(क) यो चक्खायतनं न परिजानाति सो सोतायतनं न परिजानिस्सतीति?<br>
ये मग्गं पटिलभिस्सन्ति ते चक्खायतनं न परिजानन्ति , नो च सोतायतनं न परिजानिस्सन्ति। अरहा ये च पुथुज्जना मग्गं न पटिलभिस्सन्ति ते चक्खायतनञ्च न परिजानन्ति सोतायतनञ्च न परिजानिस्सन्ति।<br>
(ख) यो वा पन सोतायतनं न परिजानिस्सति सो चक्खायतनं न परिजानातीति?<br>
अग्गमग्गसमङ्गी सोतायतनं न परिजानिस्सति, नो च चक्खायतनं न परिजानाति। अरहा ये च पुथुज्जना मग्गं न पटिलभिस्सन्ति ते सोतायतनञ्च न परिजानिस्सन्ति चक्खायतनञ्च न परिजानन्ति।<br>
६. अतीतानागतवारो<br>
२५४. (क) यो चक्खायतनं परिजानित्थ सो सोतायतनं परिजानिस्सतीति? नो।<br>
(ख) यो वा पन सोतायतनं परिजानिस्सति सो चक्खायतनं परिजानित्थाति? नो।<br>
(क) यो चक्खायतनं न परिजानित्थ सो सोतायतनं न परिजानिस्सतीति?<br>
ये मग्गं पटिलभिस्सन्ति ते चक्खायतनं न परिजानित्थ, नो च सोतायतनं न परिजानिस्सन्ति। अग्गमग्गसमङ्गी ये च पुथुज्जना मग्गं न पटिलभिस्सन्ति ते चक्खायतनञ्च न परिजानित्थ सोतायतनञ्च न परिजानिस्सन्ति।<br>
(ख) यो वा पन सोतायतनं न परिजानिस्सति सो चक्खायतनं न परिजानित्थाति?<br>
अरहा सोतायतनं न परिजानिस्सति, नो च चक्खायतनं न परिजानित्थ। अग्गमग्गसमङ्गी ये च पुथुज्जना मग्गं न पटिलभिस्सन्ति ते सोतायतनञ्च न परिजानिस्सन्ति चक्खायतनञ्च न परिजानित्थ।<br>
परिञ्ञावारो।<br>
आयतनयमकं निट्ठितम्।<br>
॥ नमो तस्स भगवतो अरहतो सम्मासम्बुद्धस्स॥</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/03_abhidhammapiTaka/06_yamakapALi-1/03_Ayatanayamakam/">०३. आयतनयमकम् </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ०३. आयतनयमकम्</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 Jun 4 17:21:37 UTC. (<a href="http://google.com/search?q=17%3a21%3a37%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
