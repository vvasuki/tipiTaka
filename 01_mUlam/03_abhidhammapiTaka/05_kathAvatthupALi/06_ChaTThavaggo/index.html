<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | ०६. छट्ठवग्गो</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="०६. छट्ठवग्गो" />
<meta property="og:description" content="६. छट्ठवग्गो
(५३) १. नियामकथा ४४५. नियामो असङ्खतोति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰…।
नियामो असङ्खतो, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰…।
द्वे असङ्खतानीति? आमन्ता। द्वे ताणानि द्वे लेणानि द्वे सरणानि द्वे परायनानि द्वे अच्चुतानि द्वे अमतानि द्वे निब्बानानीति? न हेवं वत्तब्बे…पे॰…।
द्वे निब्बानानीति? आमन्ता। अत्थि द्विन्नं निब्बानानं उच्चनीचता हीनपणीतता उक्कंसावकंसो सीमा वा भेदो वा राजि वा अन्तरिका वाति? न हेवं वत्तब्बे…पे॰…।
नियामो असङ्खतोति?" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/" />

<meta itemprop="name" content="०६. छट्ठवग्गो">
<meta itemprop="description" content="६. छट्ठवग्गो
(५३) १. नियामकथा ४४५. नियामो असङ्खतोति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰…।
नियामो असङ्खतो, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰…।
द्वे असङ्खतानीति? आमन्ता। द्वे ताणानि द्वे लेणानि द्वे सरणानि द्वे परायनानि द्वे अच्चुतानि द्वे अमतानि द्वे निब्बानानीति? न हेवं वत्तब्बे…पे॰…।
द्वे निब्बानानीति? आमन्ता। अत्थि द्विन्नं निब्बानानं उच्चनीचता हीनपणीतता उक्कंसावकंसो सीमा वा भेदो वा राजि वा अन्तरिका वाति? न हेवं वत्तब्बे…पे॰…।
नियामो असङ्खतोति?">

<meta itemprop="wordCount" content="1955">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="०६. छट्ठवग्गो"/>
<meta name="twitter:description" content="६. छट्ठवग्गो
(५३) १. नियामकथा ४४५. नियामो असङ्खतोति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰…।
नियामो असङ्खतो, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰…।
द्वे असङ्खतानीति? आमन्ता। द्वे ताणानि द्वे लेणानि द्वे सरणानि द्वे परायनानि द्वे अच्चुतानि द्वे अमतानि द्वे निब्बानानीति? न हेवं वत्तब्बे…पे॰…।
द्वे निब्बानानीति? आमन्ता। अत्थि द्विन्नं निब्बानानं उच्चनीचता हीनपणीतता उक्कंसावकंसो सीमा वा भेदो वा राजि वा अन्तरिका वाति? न हेवं वत्तब्बे…पे॰…।
नियामो असङ्खतोति?"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/master\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageUrlRelative = "\/tipiTaka\/01_mUlam\/03_abhidhammapiTaka\/05_kathAvatthupALi\/06_ChaTThavaggo\/";
    let pageUrlMinusBasePath = pageUrlRelative.replace(basePath, "/");
    let pageParams = module_dir_tree.getPageParams(pageUrlMinusBasePath) || {};
    let pageSource = "01_mUlam\/03_abhidhammapiTaka\/05_kathAvatthupALi\/06_ChaTThavaggo.md";
    console.log(pageSource);
    var pageDefaults;
    for (let possiblePageDefaults of pageDefaultsList) {
      if (pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    var sidebarId = pageParams.sidebar || pageDefaults.sidebar;
    var topnavId = pageParams.topnav || pageDefaults.topnav;
    var footernavId = pageParams.footernav || pageDefaults.footernav;
    var unicodeScript = pageParams.unicode_script || pageDefaults.unicode_script;
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/?transliteration_target=iast" />
    
  </head>

  <body class="ma0 bg-near-white">

    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> ०६. छट्ठवग्गो</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="/tipiTaka/search">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href="/tipiTaka/custom_site_search/"  class="btn btn-default">Full search</a>
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="०६. छट्ठवग्गो">०६. छट्ठवग्गो</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/master/content/01_mUlam/03_abhidhammapiTaka/05_kathAvatthupALi/06_ChaTThavaggo.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>६. छट्ठवग्गो</p>
<h2 id="५३-१-नयमकथ">(५३) १. नियामकथा</h2>
<p>४४५. नियामो असङ्खतोति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰…।<br>
नियामो असङ्खतो, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰…।<br>
द्वे असङ्खतानीति? आमन्ता। द्वे ताणानि द्वे लेणानि द्वे सरणानि द्वे परायनानि द्वे अच्चुतानि द्वे अमतानि द्वे निब्बानानीति? न हेवं वत्तब्बे…पे॰…।<br>
द्वे निब्बानानीति? आमन्ता। अत्थि द्विन्नं निब्बानानं उच्चनीचता हीनपणीतता उक्कंसावकंसो सीमा वा भेदो वा राजि वा अन्तरिका वाति? न हेवं वत्तब्बे…पे॰…।<br>
नियामो असङ्खतोति? आमन्ता। अत्थि केचि नियामं ओक्कमन्ति पटिलभन्ति उप्पादेन्ति समुप्पादेन्ति उट्ठापेन्ति समुट्ठापेन्ति निब्बत्तेन्ति अभिनिब्बत्तेन्ति जनेन्ति सञ्जनेन्तीति? आमन्ता। अत्थि केचि असङ्खतं ओक्कमन्ति पटिलभन्ति उप्पादेन्ति समुप्पादेन्ति उट्ठापेन्ति समुट्ठापेन्ति निब्बत्तेन्ति अभिनिब्बत्तेन्ति जनेन्ति सञ्जनेन्तीति? न हेवं वत्तब्बे…पे॰…।<br>
४४६. नियामो असङ्खतोति? आमन्ता। मग्गो असङ्खतोति? न हेवं वत्तब्बे…पे॰…।<br>
मग्गो सङ्खतोति? आमन्ता। नियामो सङ्खतोति? न हेवं वत्तब्बे…पे॰…।<br>
सोतापत्तिनियामो असङ्खतोति? आमन्ता। सोतापत्तिमग्गो असङ्खतोति? न हेवं वत्तब्बे…पे॰…।<br>
सोतापत्तिमग्गो सङ्खतोति? आमन्ता। सोतापत्तिनियामो सङ्खतोति? न हेवं वत्तब्बे…पे॰…।<br>
सकदागामिनियामो…पे॰… अनागामिनियामो…पे॰… अरहत्तनियामो असङ्खतोति? आमन्ता। अरहत्तमग्गो असङ्खतोति? न हेवं वत्तब्बे …पे॰… अरहत्तमग्गो सङ्खतोति? आमन्ता। अरहत्तनियामो सङ्खतोति? न हेवं वत्तब्बे…पे॰…।<br>
सोतापत्तिनियामो असङ्खतो…पे॰… अरहत्तनियामो असङ्खतो, निब्बानं असङ्खतन्ति? आमन्ता। पञ्च असङ्खतानीति? न हेवं वत्तब्बे…पे॰… पञ्च असङ्खतानीति? आमन्ता। पञ्च ताणानि…पे॰… अन्तरिका वाति? न हेवं वत्तब्बे…पे॰…।<br>
नियामो असङ्खतोति? आमन्ता। मिच्छत्तनियामो असङ्खतोति? न हेवं वत्तब्बे…पे॰… मिच्छत्तनियामो सङ्खतोति? आमन्ता। सम्मत्तनियामो सङ्खतोति? न हेवं वत्तब्बे…पे॰…।<br>
४४७. न वत्तब्बं – ‘‘नियामो असङ्खतो’’ति? आमन्ता। नियामे उप्पज्ज निरुद्धे अनियतो होतीति? न हेवं वत्तब्बे…पे॰…। तेन हि नियामो असङ्खतोति। मिच्छत्तनियामे उप्पज्ज निरुद्धे अनियतो होतीति? न हेवं वत्तब्बे…पे॰… तेन हि मिच्छत्तनियामो असङ्खतोति।<br>
नियामकथा निट्ठिता।<br>
६. छट्ठवग्गो</p>
<h2 id="५४-२-पटचचसमपपदकथ">(५४) २. पटिच्चसमुप्पादकथा</h2>
<p>४४८. पटिच्चसमुप्पादो असङ्खतोति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰… पटिच्चसमुप्पादो असङ्खतो, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰… द्वे असङ्खतानीति? आमन्ता। द्वे ताणानि द्वे लेणानि द्वे सरणानि द्वे परायनानि द्वे अच्चुतानि द्वे अमतानि द्वे निब्बानानीति? न हेवं वत्तब्बे…पे॰… द्वे निब्बानानीति? आमन्ता। अत्थि द्विन्नं निब्बानानं उच्चनीचता हीनपणीतता उक्कंसावकंसो सीमा वा भेदो वा राजि वा अन्तरिका वाति? न हेवं वत्तब्बे…पे॰…।<br>
४४९. पटिच्चसमुप्पादो असङ्खतोति? आमन्ता। अविज्जा असङ्खताति? न हेवं वत्तब्बे…पे॰… अविज्जा सङ्खताति? आमन्ता। पटिच्चसमुप्पादो सङ्खतोति ? न हेवं वत्तब्बे…पे॰… पटिच्चसमुप्पादो असङ्खतोति? आमन्ता। अविज्जापच्चया सङ्खारा असङ्खताति? न हेवं वत्तब्बे…पे॰… अविज्जापच्चया सङ्खारा सङ्खताति? आमन्ता। पटिच्चसमुप्पादो सङ्खतोति? न हेवं वत्तब्बे…पे॰… पटिच्चसमुप्पादो असङ्खतोति? आमन्ता। सङ्खारपच्चया विञ्ञाणं असङ्खतन्ति? न हेवं वत्तब्बे…पे॰… सङ्खारपच्चया विञ्ञाणं सङ्खतन्ति? आमन्ता। पटिच्चसमुप्पादो सङ्खतोति? न हेवं वत्तब्बे…पे॰… पटिच्चसमुप्पादो असङ्खतोति? आमन्ता। विञ्ञाणपच्चया नामरूपं असङ्खतन्ति? न हेवं वत्तब्बे…पे॰… विञ्ञाणपच्चया नामरूपं सङ्खतन्ति? आमन्ता। पटिच्चसमुप्पादो सङ्खतोति? न हेवं वत्तब्बे…पे॰… पटिच्चसमुप्पादो असङ्खतोति? आमन्ता। जातिपच्चया जरामरणं असङ्खतन्ति? न हेवं वत्तब्बे…पे॰… जातिपच्चया जरामरणं सङ्खतन्ति? आमन्ता। पटिच्चसमुप्पादो सङ्खतोति? न हेवं वत्तब्बे…पे॰…।<br>
४५०. न वत्तब्बं – ‘‘पटिच्चसमुप्पादो असङ्खतो’’ति? आमन्ता। ननु वुत्तं भगवता – ‘‘जातिपच्चया, भिक्खवे, जरामरणम्। उप्पादा वा तथागतानं अनुप्पादा वा तथागतानं ठिताव सा धातु धम्मट्ठितता धम्मनियामता इदप्पच्चयता। तं तथागतो अभिसम्बुज्झति अभिसमेति। अभिसम्बुज्झित्वा अभिसमेत्वा आचिक्खति देसेति पञ्ञापेति पट्ठपेति विवरति विभजति उत्तानिं करोति। ‘पस्सथा’ति चाह – जातिपच्चया, भिक्खवे, जरामरणम्। भवपच्चया, भिक्खवे, जाति…पे॰… अविज्जापच्चया, भिक्खवे, सङ्खारा। उप्पादा वा तथागतानं अनुप्पादा वा तथागतानं ठिताव सा धातु…पे॰… ‘पस्सथा’ति चाह – अविज्जापच्चया, भिक्खवे, सङ्खारा। इति खो, भिक्खवे, या तत्र तथता अवितथता अनञ्ञथता इदप्पच्चयता – अयं वुच्चति, भिक्खवे, पटिच्चसमुप्पादो’’ति [सं॰ नि॰ २.२०]। अत्थेव सुत्तन्तोति? आमन्ता। तेन हि पटिच्चसमुप्पादो असङ्खतोति।<br>
४५१. अविज्जापच्चया सङ्खाराति या तत्थ धम्मट्ठितता धम्मनियामता असङ्खता, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰… द्वे असङ्खतानीति? आमन्ता। द्वे ताणानि…पे॰… अन्तरिका वाति? न हेवं वत्तब्बे…पे॰…।<br>
अविज्जापच्चया सङ्खाराति या तत्थ धम्मट्ठितता धम्मनियामता असङ्खता, सङ्खारपच्चया विञ्ञाणन्ति या तत्थ धम्मट्ठितता धम्मनियामता असङ्खता, निब्बानं असङ्खतन्ति? आमन्ता। तीणि असङ्खतानीति? न हेवं वत्तब्बे…पे॰…। तीणि असङ्खतानीति? आमन्ता। तीणि ताणानि…पे॰… अन्तरिका वाति? न हेवं वत्तब्बे…पे॰…।<br>
अविज्जापच्चया सङ्खाराति या तत्थ धम्मट्ठितता धम्मनियामता असङ्खता, सङ्खारपच्चया विञ्ञाणन्ति या तत्थ धम्मट्ठितता धम्मनियामता असङ्खता…पे॰… जातिपच्चया जरामरणन्ति या तत्थ धम्मट्ठितता धम्मनियामता असङ्खता, निब्बानं असङ्खतन्ति? आमन्ता। द्वादस असङ्खतानीति? न हेवं वत्तब्बे…पे॰… द्वादस असङ्खतानीति? आमन्ता। द्वादस ताणानि द्वादस लेणानि…पे॰… अन्तरिका वाति? न हेवं वत्तब्बे…पे॰…।<br>
पटिच्चसमुप्पादकथा निट्ठिता।<br>
६. छट्ठवग्गो</p>
<h2 id="५५-३-सचचकथ">(५५) ३. सच्चकथा</h2>
<p>४५२. चत्तारि सच्चानि असङ्खतानीति? आमन्ता। चत्तारि ताणानि चत्तारि लेणानि चत्तारि सरणानि चत्तारि परायनानि चत्तारि अच्चुतानि चत्तारि अमतानि चत्तारि निब्बानानीति? न हेवं वत्तब्बे…पे॰… चत्तारि निब्बानानीति? आमन्ता। अत्थि चतुन्नं निब्बानानं उच्चनीचता हीनपणीतता उक्कंसावकंसो सीमा वा भेदो वा राजि वा अन्तरिका वाति? न हेवं वत्तब्बे…पे॰…।<br>
दुक्खसच्चं असङ्खतन्ति? आमन्ता । दुक्खं असङ्खतन्ति? न हेवं वत्तब्बे…पे॰… दुक्खसच्चं असङ्खतन्ति? आमन्ता। कायिकं दुक्खं चेतसिकं दुक्खं सोकपरिदेवदुक्खदोमनस्सउपायासा असङ्खताति? न हेवं वत्तब्बे…पे॰… समुदयसच्चं असङ्खतन्ति? आमन्ता। समुदयो असङ्खतोति? न हेवं वत्तब्बे…पे॰… समुदयसच्चं असङ्खतन्ति? आमन्ता। कामतण्हा भवतण्हा विभवतण्हा असङ्खताति? न हेवं वत्तब्बे…पे॰… मग्गसच्चं असङ्खतन्ति? आमन्ता। मग्गो असङ्खतोति? न हेवं वत्तब्बे…पे॰… मग्गसच्चं असङ्खतन्ति? आमन्ता। सम्मादिट्ठि…पे॰… सम्मासमाधि असङ्खतोति? न हेवं वत्तब्बे…पे॰…।<br>
दुक्खं सङ्खतन्ति? आमन्ता। दुक्खसच्चं सङ्खतन्ति? न हेवं वत्तब्बे…पे॰… कायिकं दुक्खं चेतसिकं दुक्खं सोकपरिदेवदुक्खदोमनस्सउपायासा सङ्खताति? आमन्ता। दुक्खसच्चं सङ्खतन्ति? न हेवं वत्तब्बे…पे॰… समुदयो सङ्खतोति? आमन्ता। समुदयसच्चं सङ्खतन्ति? न हेवं वत्तब्बे…पे॰… कामतण्हा भवतण्हा विभवतण्हा सङ्खताति? आमन्ता । समुदयसच्चं सङ्खतन्ति? न हेवं वत्तब्बे…पे॰… मग्गो सङ्खतोति? आमन्ता। मग्गसच्चं सङ्खतन्ति? न हेवं वत्तब्बे…पे॰… सम्मादिट्ठि…पे॰… सम्मासमाधि सङ्खतोति? आमन्ता। मग्गसच्चं सङ्खतन्ति? न हेवं वत्तब्बे…पे॰…।<br>
४५३. निरोधसच्चं असङ्खतं, निरोधो असङ्खतोति? आमन्ता। दुक्खसच्चं असङ्खतं, दुक्खं असङ्खतन्ति? न हेवं वत्तब्बे…पे॰… निरोधसच्चं असङ्खतं, निरोधो असङ्खतोति? आमन्ता। समुदयसच्चं असङ्खतं, समुदयो असङ्खतोति? न हेवं वत्तब्बे…पे॰… निरोधसच्चं असङ्खतं, निरोधो असङ्खतोति? आमन्ता। मग्गसच्चं असङ्खतं, मग्गो असङ्खतोति? न हेवं वत्तब्बे…पे॰…।<br>
दुक्खसच्चं असङ्खतं, दुक्खं सङ्खतन्ति? आमन्ता। निरोधसच्चं असङ्खतं, निरोधो सङ्खतोति? न हेवं वत्तब्बे…पे॰… समुदयसच्चं असङ्खतं, समुदयो सङ्खतोति? आमन्ता। निरोधसच्चं असङ्खतं, निरोधो सङ्खतोति? न हेवं वत्तब्बे…पे॰… मग्गसच्चं असङ्खतं, मग्गो सङ्खतोति? आमन्ता। निरोधसच्चं असङ्खतं, निरोधो सङ्खतोति? न हेवं वत्तब्बे…पे॰…।<br>
४५४. न वत्तब्बं – ‘‘चत्तारि सच्चानि असङ्खतानी’’ति? आमन्ता । ननु वुत्तं भगवता – ‘‘चत्तारिमानि, भिक्खवे, तथानि अवितथानि अनञ्ञथानि! कतमानि चत्तारि? ‘इदं दुक्ख’न्ति, भिक्खवे, तथमेतं अवितथमेतं अनञ्ञथमेतं…पे॰… ‘अयं दुक्खसमुदयो’ति…पे॰… ‘अयं दुक्खनिरोधो’ति…पे॰… ‘अयं दुक्खनिरोधगामिनी पटिपदा’ति तथमेतं अवितथमेतं अनञ्ञथमेतम्। इमानि खो, भिक्खवे, चत्तारि तथानि अवितथानि अनञ्ञथानी’’ति [सं॰ नि॰ ५.१०९०]। अत्थेव सुत्तन्तोति? आमन्ता। तेन हि चत्तारि सच्चानि असङ्खतानीति।<br>
सच्चकथा निट्ठिता।<br>
६. छट्ठवग्गो</p>
<h2 id="५६-४-आरपपकथ">(५६) ४. आरुप्पकथा</h2>
<p>४५५. आकासानञ्चायतनं असङ्खतन्ति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰… आकासानञ्चायतनं असङ्खतं, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰… द्वे असङ्खतानीति? आमन्ता। द्वे ताणानि…पे॰… अन्तरिका वाति? न हेवं वत्तब्बे…पे॰…।<br>
आकासानञ्चायतनं असङ्खतन्ति? आमन्ता। आकासानञ्चायतनं भवो गति सत्तावासो संसारो योनि विञ्ञाणट्ठिति अत्तभावपटिलाभोति? आमन्ता। असङ्खतं भवो गति सत्तावासो संसारो योनि विञ्ञाणट्ठिति अत्तभावपटिलाभोति? न हेवं वत्तब्बे…पे॰…।<br>
अत्थि आकासानञ्चायतनूपगं कम्मन्ति? आमन्ता। अत्थि असङ्खतूपगं कम्मन्ति? न हेवं वत्तब्बे…पे॰… अत्थि आकासानञ्चायतनूपगा सत्ताति? आमन्ता। अत्थि असङ्खतूपगा सत्ताति? न हेवं वत्तब्बे…पे॰…।<br>
आकासानञ्चायतने सत्ता जायन्ति जीयन्ति मीयन्ति चवन्ति उपपज्जन्तीति? आमन्ता। असङ्खते सत्ता जायन्ति जीयन्ति मीयन्ति चवन्ति उपपज्जन्तीति? न हेवं वत्तब्बे…पे॰… आकासानञ्चायतने अत्थि वेदना सञ्ञा सङ्खारा विञ्ञाणन्ति? आमन्ता। असङ्खते अत्थि वेदना सञ्ञा सङ्खारा विञ्ञाणन्ति? न हेवं वत्तब्बे…पे॰… आकासानञ्चायतनं चतुवोकारभवोति? आमन्ता। असङ्खतं चतुवोकारभवोति? न हेवं वत्तब्बे…पे॰…।<br>
४५६. न वत्तब्बं – ‘‘चत्तारो आरुप्पा असङ्खता’’ति? आमन्ता। ननु चत्तारो आरुप्पा अनेजा वुत्ता भगवताति? आमन्ता। हञ्चि चत्तारो आरुप्पा अनेजा वुत्ता भगवता, तेन वत रे वत्तब्बे ‘‘चत्तारो आरुप्पा असङ्खता’’ति।<br>
आरुप्पकथा निट्ठिता।<br>
६. छट्ठवग्गो</p>
<h2 id="५७-५-नरधसमपततकथ">(५७) ५. निरोधसमापत्तिकथा</h2>
<p>४५७. निरोधसमापत्ति असङ्खताति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰… निरोधसमापत्ति असङ्खता, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰… द्वे असङ्खतानीति? आमन्ता। द्वे ताणानि…पे॰… अन्तरिका वाति? न हेवं वत्तब्बे…पे॰…।<br>
निरोधसमापत्ति असङ्खताति? आमन्ता। अत्थि केचि निरोधं समापज्जन्ति पटिलभन्ति उप्पादेन्ति समुप्पादेन्ति उट्ठपेन्ति समुट्ठपेन्ति निब्बत्तेन्ति अभिनिब्बत्तेन्ति जनेन्ति सञ्जनेन्तीति? आमन्ता। अत्थि केचि असङ्खतं समापज्जन्ति पटिलभन्ति उप्पादेन्ति समुप्पादेन्ति उट्ठपेन्ति समुट्ठपेन्ति निब्बत्तेन्ति अभिनिब्बत्तेन्ति जनेन्ति सञ्जनेन्तीति? न हेवं वत्तब्बे…पे॰…।<br>
४५८. निरोधा वोदानं वुट्ठानं पञ्ञायतीति? आमन्ता। असङ्खता वोदानं वुट्ठानं पञ्ञायतीति ? न हेवं वत्तब्बे…पे॰… निरोधं समापज्जन्तस्स पठमं निरुज्झति वचीसङ्खारो, ततो कायसङ्खारो, ततो चित्तसङ्खारोति? आमन्ता। असङ्खतं समापज्जन्तस्स पठमं निरुज्झति वचीसङ्खारो, ततो कायसङ्खारो, ततो चित्तसङ्खारोति? न हेवं वत्तब्बे…पे॰… निरोधा वुट्ठहन्तस्स पठमं उप्पज्जति चित्तसङ्खारो, ततो कायसङ्खारो, ततो वचीसङ्खारोति? आमन्ता । असङ्खता वुट्ठहन्तस्स पठमं उप्पज्जति चित्तसङ्खारो, ततो कायसङ्खारो, ततो वचीसङ्खारोति? न हेवं वत्तब्बे…पे॰…।<br>
निरोधा वुट्ठितं तयो फस्सा फुसन्ति – सुञ्ञतो फस्सो, अनिमित्तो फस्सो, अप्पणिहितो फस्सोति? आमन्ता। असङ्खता वुट्ठितं तयो फस्सा फुसन्ति – सुञ्ञतो फस्सो, अनिमित्तो फस्सो, अप्पणिहितो फस्सोति? न हेवं वत्तब्बे…पे॰…।<br>
निरोधा वुट्ठितस्स विवेकनिन्नं चित्तं होति विवेकपोणं विवेकपब्भारन्ति? आमन्ता। असङ्खता वुट्ठितस्स विवेकनिन्नं चित्तं होति विवेकपोणं विवेकपब्भारन्ति? न हेवं वत्तब्बे…पे॰…।<br>
४५९. न वत्तब्बं – ‘‘निरोधसमापत्ति असङ्खता’’ति? आमन्ता। सङ्खताति? न हेवं वत्तब्बे…पे॰… तेन हि निरोधसमापत्ति असङ्खताति।<br>
निरोधसमापत्तिकथा निट्ठिता।<br>
६. छट्ठवग्गो</p>
<h2 id="५८-६-आकसकथ">(५८) ६. आकासकथा</h2>
<p>४६०. आकासो असङ्खतोति? आमन्ता। निब्बानं ताणं लेणं सरणं परायनं अच्चुतं अमतन्ति? न हेवं वत्तब्बे…पे॰… आकासो असङ्खतो, निब्बानं असङ्खतन्ति? आमन्ता। द्वे असङ्खतानीति? न हेवं वत्तब्बे…पे॰…। द्वे असङ्खतानीति? आमन्ता । द्वे ताणानि…पे॰… अन्तरिका वाति? न हेवं वत्तब्बे…पे॰…।<br>
आकासो असङ्खतोति? आमन्ता। अत्थि केचि अनाकासं आकासं करोन्तीति? आमन्ता। अत्थि केचि सङ्खतं असङ्खतं करोन्तीति? न हेवं वत्तब्बे…पे॰… अत्थि केचि आकासं अनाकासं करोन्तीति? आमन्ता। अत्थि केचि असङ्खतं सङ्खतं करोन्तीति? न हेवं वत्तब्बे…पे॰…।<br>
आकासे पक्खिनो गच्छन्ति, चन्दिमसूरिया गच्छन्ति, तारकरूपानि गच्छन्ति, इद्धिं विकुब्बन्ति, बाहुं चालेन्ति, पाणिं चालेन्ति, लेड्डुं खिपन्ति, लगुळं खिपन्ति, इद्धिं [सत्तिं (?)] खिपन्ति, उसुं खिपन्तीति? आमन्ता। असङ्खते पक्खिनो गच्छन्ति, चन्दिमसूरिया गच्छन्ति, तारकरूपानि गच्छन्ति, इद्धिं विकुब्बन्ति, बाहुं चालेन्ति, पाणिं चालेन्ति, लेड्डुं खिपन्ति, लगुळं खिपन्ति, इद्धिं खिपन्ति, उसुं खिपन्तीति? न हेवं वत्तब्बे…पे॰…।<br>
४६१. आकासं परिवारेत्वा घरानि करोन्ति कोट्ठानि करोन्तीति? आमन्ता। असङ्खतं परिवारेत्वा घरानि करोन्ति कोट्ठानि करोन्तीति? न हेवं वत्तब्बे…पे॰…।<br>
उदपाने खञ्ञमाने अनाकासो आकासो होतीति? आमन्ता। सङ्खतं असङ्खतं होतीति? न हेवं वत्तब्बे…पे॰…।<br>
तुच्छउदपाने पूरियमाने, तुच्छकोट्ठे पूरियमाने, तुच्छकुम्भिया पूरियमानाय आकासो अन्तरधायतीति? आमन्ता। असङ्खतं अन्तरधायतीति? न हेवं वत्तब्बे…पे॰…।<br>
४६२. न वत्तब्बं – ‘‘आकासो असङ्खतो’’ति? आमन्ता। आकासो सङ्खतोति? न हेवं वत्तब्बे…पे॰… तेन हि आकासो असङ्खतोति।<br>
आकासकथा निट्ठिता।<br>
६. छट्ठवग्गो</p>
<h2 id="५९-७-आकस-सनदससनतकथ">(५९) ७. आकासो सनिदस्सनोतिकथा</h2>
<p>४६३. आकासो सनिदस्सनोति? आमन्ता। रूपं रूपायतनं रूपधातु नीलं पीतकं लोहितकं ओदातं चक्खुविञ्ञेय्यं चक्खुस्मिं पटिहञ्ञति चक्खुस्स आपाथं आगच्छतीति? न हेवं वत्तब्बे…पे॰…।<br>
आकासो सनिदस्सनोति? आमन्ता। चक्खुञ्च पटिच्च आकासञ्च उप्पज्जति चक्खुविञ्ञाणन्ति? न हेवं वत्तब्बे …पे॰…।<br>
चक्खुञ्च पटिच्च आकासञ्च उप्पज्जति चक्खुविञ्ञाणन्ति? आमन्ता। ‘‘चक्खुञ्च पटिच्च आकासञ्च उप्पज्जति चक्खुविञ्ञाण’’न्ति – अत्थेव [अत्थि (?)] सुत्तन्तोति? नत्थि। ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति [म॰ नि॰ १.४००; ३.४२१; सं॰ नि॰ ४.६०] – अत्थेव सुत्तन्तोति? आमन्ता। हञ्चि ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तो, नो च वत रे वत्तब्बे – ‘‘चक्खुञ्च पटिच्च आकासञ्च उप्पज्जति चक्खुविञ्ञाण’’न्ति।<br>
४६४. न वत्तब्बं – ‘‘आकासो सनिदस्सनो’’ति? आमन्ता। ननु पस्सति द्विन्नं रुक्खानं अन्तरं, द्विन्नं थम्भानं अन्तरं, ताळच्छिद्दं वातपानच्छिद्दन्ति? आमन्ता । हञ्चि पस्सति द्विन्नं रुक्खानं अन्तरं, द्विन्नं थम्भानं अन्तरं, ताळच्छिद्दं वातपानच्छिद्दं, तेन वत रे वत्तब्बे – ‘‘आकासो सनिदस्सनो’’ति।<br>
आकासो सनिदस्सनोतिकथा निट्ठिता।<br>
६. छट्ठवग्गो</p>
<h2 id="६०-८-पथवधत-सनदससनतआदकथ">(६०) ८. पथवीधातु सनिदस्सनातिआदिकथा</h2>
<p>४६५. पथवीधातु सनिदस्सनाति? आमन्ता। रूपं रूपायतनं रूपधातु नीलं पीतकं लोहितकं ओदातं चक्खुविञ्ञेय्यं चक्खुस्मिं पटिहञ्ञति चक्खुस्स आपाथं आगच्छतीति? न हेवं वत्तब्बे…पे॰…।<br>
पथवीधातु सनिदस्सनाति? आमन्ता। चक्खुञ्च पटिच्च पथवीधातुञ्च उप्पज्जति चक्खुविञ्ञाणन्ति? न हेवं वत्तब्बे…पे॰…।<br>
चक्खुञ्च पटिच्च पथवीधातुञ्च उप्पज्जति चक्खुविञ्ञाणन्ति? आमन्ता। ‘‘चक्खुञ्च पटिच्च पथवीधातुञ्च उप्पज्जति चक्खुविञ्ञाण’’न्ति – अत्थेव सुत्तन्तोति? नत्थि। ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तोति? आमन्ता। हञ्चि ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तो, नो च वत रे वत्तब्बे – ‘‘चक्खुञ्च पटिच्च पथवीधातुञ्च उप्पज्जति चक्खुविञ्ञाण’’न्ति।<br>
४६६. न वत्तब्बं – ‘‘पथवीधातु सनिदस्सना’’ति? आमन्ता। ननु पस्सति भूमिं पासाणं पब्बतन्ति? आमन्ता। हञ्चि पस्सति [पस्ससि (सी॰ स्या॰ क॰) एवमुपरिपि] भूमिं पासाणं पब्बतं, तेन वत रे वत्तब्बे – ‘‘पथवीधातु सनिदस्सना’’ति…पे॰…।<br>
न वत्तब्बं – ‘‘आपोधातु सनिदस्सना’’ति? आमन्ता। ननु पस्सति उदकन्ति? आमन्ता। हञ्चि पस्सति उदकं, तेन वत रे वत्तब्बे – ‘‘आपोधातु सनिदस्सनाति…पे॰…।<br>
न वत्तब्बं – तेजोधातु सनिदस्सनाति? आमन्ता। ननु पस्सति अग्गिं जलन्तन्ति? आमन्ता। हञ्चि पस्सति अग्गिं जलन्तं, तेन वत रे वत्तब्बे – ‘‘तेजोधातु सनिदस्सना’’ति…पे॰…।<br>
न वत्तब्बं – ‘‘वायोधातु सनिदस्सना’’ति? आमन्ता। ननु पस्सति वातेन रुक्खे सञ्चालियमानेति? आमन्ता। हञ्चि पस्सति वातेन रुक्खे सञ्चालियमाने, तेन वत रे वत्तब्बे – ‘‘वायोधातु सनिदस्सना’’ति…पे॰…।<br>
पथवीधातु सनिदस्सनातिआदिकथा निट्ठिता।<br>
६. छट्ठवग्गो</p>
<h2 id="६१-९-चकखनदरय-सनदससननतआदकथ">(६१) ९. चक्खुन्द्रियं सनिदस्सनन्तिआदिकथा</h2>
<p>४६७. चक्खुन्द्रियं सनिदस्सनन्ति? आमन्ता। रूपं रूपायतनं रूपधातु…पे॰… चक्खुस्स आपाथं आगच्छतीति? न हेवं वत्तब्बे…पे॰…।<br>
चक्खुन्द्रियं सनिदस्सनन्ति? आमन्ता। चक्खुञ्च पटिच्च चक्खुन्द्रियञ्च उप्पज्जति चक्खुविञ्ञाणन्ति? न हेवं वत्तब्बे…पे॰…।<br>
चक्खुञ्च पटिच्च चक्खुन्द्रियञ्च उप्पज्जति चक्खुविञ्ञाणन्ति? आमन्ता। ‘‘चक्खुञ्च पटिच्च चक्खुन्द्रियञ्च उप्पज्जति चक्खुविञ्ञाण’’न्ति – अत्थेव सुत्तन्तोति? नत्थि। ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तोति? आमन्ता। हञ्चि ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तो, नो च वत रे वत्तब्बे – ‘‘चक्खुञ्च पटिच्च चक्खुन्द्रियञ्च उप्पज्जति चक्खुविञ्ञाण’’न्ति।<br>
४६८. न वत्तब्बं – ‘‘पञ्चिन्द्रियानि सनिदस्सनानी’’ति? आमन्ता। ननु पस्सति चक्खुं सोतं घानं जिव्हं कायन्ति? आमन्ता। हञ्चि पस्सति चक्खुं सोतं घानं जिव्हं कायं, तेन वत रे वत्तब्बे – ‘‘पञ्चिन्द्रियानि सनिदस्सनानी’’ति…पे॰…।<br>
चक्खुन्द्रियं सनिदस्सनन्तिआदिकथा निट्ठिता।<br>
६. छट्ठवग्गो</p>
<h2 id="६२-१०-कयकमम-सनदससननतकथ">(६२) १०. कायकम्मं सनिदस्सनन्तिकथा</h2>
<p>४६९. कायकम्मं सनिदस्सनन्ति? आमन्ता। रूपं रूपायतनं रूपधातु नीलं पीतकं लोहितकं ओदातं चक्खुविञ्ञेय्यं चक्खुस्मिं पटिहञ्ञति चक्खुस्स आपाथं आगच्छतीति? न हेवं वत्तब्बे…पे॰…।<br>
कायकम्मं सनिदस्सनन्ति? आमन्ता। चक्खुञ्च पटिच्च कायकम्मञ्च उप्पज्जति चक्खुविञ्ञाणन्ति? न हेवं वत्तब्बे…पे॰…।<br>
चक्खुञ्च पटिच्च कायकम्मञ्च उप्पज्जति चक्खुविञ्ञाणन्ति? आमन्ता। ‘‘चक्खुञ्च पटिच्च कायकम्मञ्च उप्पज्जति चक्खुविञ्ञाण’’न्ति – अत्थेव सुत्तन्तोति? नत्थि। ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तोति? आमन्ता। हञ्चि ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तो, नो च वत रे वत्तब्बे – ‘‘चक्खुञ्च पटिच्च कायकम्मञ्च उप्पज्जति चक्खुविञ्ञाण’’न्ति।<br>
४७०. न वत्तब्बं – ‘‘कायकम्मं सनिदस्सन’’न्ति? आमन्ता। ननु पस्सति अभिक्कमन्तं पटिक्कमन्तं आलोकेन्तं विलोकेन्तं समिञ्जेन्तं पसारेन्तन्ति? आमन्ता। हञ्चि पस्सति अभिक्कमन्तं पटिक्कमन्तं आलोकेन्तं विलोकेन्तं समिञ्जेन्तं पसारेन्तं, तेन वत रे वत्तब्बे – ‘‘कायकम्मं सनिदस्सन’’न्ति।<br>
कायकम्मं सनिदस्सनन्तिकथा निट्ठिता।<br>
छट्ठवग्गो।<br>
तस्सुद्दानं –<br>
नियमो असङ्खतो, पटिच्चसमुप्पादो असङ्खतो, चत्तारि सच्चानि असङ्खतानि, चत्तारो आरुप्पा असङ्खता, निरोधसमापत्ति असङ्खता, आकासो असङ्खतो, आकासो सनिदस्सनो, चत्तारो महाभूता, पञ्चिन्द्रियानि, तथेव कायकम्मन्ति।</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/06_ChaTThavaggo/">०६. छट्ठवग्गो </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ०६. छट्ठवग्गो</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <div class="btn small border">
      Built on 2020 Aug 2 08:25:35 UTC. (<a href="http://google.com/search?q=08%3a25%3a35%20UTC to IST">IST</a>)</div>
    </div>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
