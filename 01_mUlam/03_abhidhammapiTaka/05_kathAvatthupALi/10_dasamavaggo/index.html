<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | १०. दसमवग्गो</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="१०. दसमवग्गो" />
<meta property="og:description" content="१०. दसमवग्गो
(९५) १. निरोधकथा ५७१. उपपत्तेसिये पञ्चक्खन्धे अनिरुद्धे किरिया पञ्चक्खन्धा उप्पज्जन्तीति? आमन्ता। दसन्नं खन्धानं समोधानं होति, दस खन्धा सम्मुखीभावं आगच्छन्तीति ? न हेवं वत्तब्बे…पे॰… दसन्नं खन्धानं समोधानं होति, दस खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰…।
उपपत्तेसिये पञ्चक्खन्धे अनिरुद्धे किरिया चत्तारो खन्धा उप्पज्जन्तीति? आमन्ता। नवन्नं खन्धानं समोधानं होति, नव खन्धा सम्मुखीभावं आगच्छन्तीति? न हेवं वत्तब्बे…पे॰… नवन्नं खन्धानं समोधानं होति, नव खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति?" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/" />

<meta itemprop="name" content="१०. दसमवग्गो">
<meta itemprop="description" content="१०. दसमवग्गो
(९५) १. निरोधकथा ५७१. उपपत्तेसिये पञ्चक्खन्धे अनिरुद्धे किरिया पञ्चक्खन्धा उप्पज्जन्तीति? आमन्ता। दसन्नं खन्धानं समोधानं होति, दस खन्धा सम्मुखीभावं आगच्छन्तीति ? न हेवं वत्तब्बे…पे॰… दसन्नं खन्धानं समोधानं होति, दस खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰…।
उपपत्तेसिये पञ्चक्खन्धे अनिरुद्धे किरिया चत्तारो खन्धा उप्पज्जन्तीति? आमन्ता। नवन्नं खन्धानं समोधानं होति, नव खन्धा सम्मुखीभावं आगच्छन्तीति? न हेवं वत्तब्बे…पे॰… नवन्नं खन्धानं समोधानं होति, नव खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति?">

<meta itemprop="wordCount" content="2539">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="१०. दसमवग्गो"/>
<meta name="twitter:description" content="१०. दसमवग्गो
(९५) १. निरोधकथा ५७१. उपपत्तेसिये पञ्चक्खन्धे अनिरुद्धे किरिया पञ्चक्खन्धा उप्पज्जन्तीति? आमन्ता। दसन्नं खन्धानं समोधानं होति, दस खन्धा सम्मुखीभावं आगच्छन्तीति ? न हेवं वत्तब्बे…पे॰… दसन्नं खन्धानं समोधानं होति, दस खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰…।
उपपत्तेसिये पञ्चक्खन्धे अनिरुद्धे किरिया चत्तारो खन्धा उप्पज्जन्तीति? आमन्ता। नवन्नं खन्धानं समोधानं होति, नव खन्धा सम्मुखीभावं आगच्छन्तीति? न हेवं वत्तब्बे…पे॰… नवन्नं खन्धानं समोधानं होति, नव खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति?"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/tipiTaka\/01_mUlam\/03_abhidhammapiTaka\/05_kathAvatthupALi\/10_dasamavaggo\/".replace(basePath, "/");
    pageVars.pageParams = {};
    pageVars.pageSource = "01_mUlam\/03_abhidhammapiTaka\/05_kathAvatthupALi\/10_dasamavaggo.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <script src="/tipiTaka/webpack_dist/search-bundle.js"></script>

    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    

    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> १०. दसमवग्गो</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="१०. दसमवग्गो">१०. दसमवग्गो</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/content/01_mUlam/03_abhidhammapiTaka/05_kathAvatthupALi/10_dasamavaggo.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>१०. दसमवग्गो</p>
<h2 id="९५-१-नरधकथ">(९५) १. निरोधकथा</h2>
<p>५७१. उपपत्तेसिये पञ्चक्खन्धे अनिरुद्धे किरिया पञ्चक्खन्धा उप्पज्जन्तीति? आमन्ता। दसन्नं खन्धानं समोधानं होति, दस खन्धा सम्मुखीभावं आगच्छन्तीति ? न हेवं वत्तब्बे…पे॰… दसन्नं खन्धानं समोधानं होति, दस खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰…।<br>
उपपत्तेसिये पञ्चक्खन्धे अनिरुद्धे किरिया चत्तारो खन्धा उप्पज्जन्तीति? आमन्ता। नवन्नं खन्धानं समोधानं होति, नव खन्धा सम्मुखीभावं आगच्छन्तीति? न हेवं वत्तब्बे…पे॰… नवन्नं खन्धानं समोधानं होति, नव खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰…।<br>
उपपत्तेसिये पञ्चक्खन्धे अनिरुद्धे किरियाञाणं उप्पज्जतीति? आमन्ता। छन्नं खन्धानं समोधानं होति, छ खन्धा सम्मुखीभावं आगच्छन्तीति? न हेवं वत्तब्बे…पे॰… छन्नं खन्धानं समोधानं होति, छ खन्धा सम्मुखीभावं आगच्छन्तीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰…।<br>
५७२. उपपत्तेसिये पञ्चक्खन्धे निरुद्धे मग्गो उप्पज्जतीति? आमन्ता। मतो मग्गं भावेति, कालङ्कतो मग्गं भावेतीति? न हेवं वत्तब्बे…पे॰…।<br>
निरोधकथा निट्ठिता।<br>
१०. दसमवग्गो</p>
<h2 id="९६-२-रप-मगगतकथ">(९६) २. रूपं मग्गोतिकथा</h2>
<p>५७३. मग्गसमङ्गिस्स रूपं मग्गोति? आमन्ता। सारम्मणं, अत्थि तस्स आवट्टना आभोगो समन्नाहारो मनसिकारो चेतना पत्थना पणिधीति? न हेवं वत्तब्बे…पे॰… ननु अनारम्मणं, नत्थि तस्स आवट्टना…पे॰… पणिधीति? आमन्ता। हञ्चि अनारम्मणं, नत्थि तस्स आवट्टना…पे॰… पणिधि; नो च वत रे वत्तब्बे – ‘‘मग्गसमङ्गिस्स रूपं मग्गो’’ति।<br>
सम्मावाचा मग्गोति? आमन्ता। सारम्मणा, अत्थि ताय आवट्टना…पे॰… पणिधीति? न हेवं वत्तब्बे…पे॰… ननु अनारम्मणा, नत्थि ताय आवट्टना…पे॰… पणिधीति? आमन्ता। हञ्चि अनारम्मणा, नत्थि ताय आवट्टना…पे॰… पणिधि; नो च वत रे वत्तब्बे – ‘‘सम्मावाचा मग्गो’’ति।<br>
सम्माकम्मन्तो …पे॰… सम्माआजीवो मग्गोति? आमन्ता। सारम्मणो, अत्थि तस्स आवट्टना…पे॰… पणिधीति? न हेवं वत्तब्बे…पे॰… ननु अनारम्मणो, नत्थि तस्स आवट्टना…पे॰… पणिधीति? आमन्ता । हञ्चि अनारम्मणो, नत्थि तस्स आवट्टना…पे॰… पणिधि; नो च वत रे वत्तब्बे – ‘‘सम्माआजीवो मग्गो’’ति।<br>
५७४. सम्मादिट्ठि मग्गो, सा च सारम्मणा, अत्थि ताय आवट्टना…पे॰… पणिधीति? आमन्ता। सम्मावाचा मग्गो, सा च सारम्मणा, अत्थि ताय आवट्टना…पे॰… पणिधीति? न हेवं वत्तब्बे …पे॰… सम्मादिट्ठि मग्गो, सा च सारम्मणा, अत्थि ताय आवट्टना…पे॰… पणिधीति? आमन्ता। सम्माकम्मन्तो…पे॰… सम्माआजीवो मग्गो, सो च सारम्मणो, अत्थि तस्स आवट्टना…पे॰… पणिधीति? न हेवं वत्तब्बे…पे॰… सम्मासङ्कप्पो…पे॰… सम्मावायामो…पे॰… सम्मासति…पे॰…।<br>
सम्मासमाधि मग्गो, सो च सारम्मणो, अत्थि तस्स आवट्टना…पे॰… पणिधीति? आमन्ता। सम्मावाचा मग्गो, सा च सारम्मणा, अत्थि ताय आवट्टना…पे॰… पणिधीति? न हेवं वत्तब्बे…पे॰… सम्मासमाधि मग्गो, सो च सारम्मणो, अत्थि तस्स आवट्टना…पे॰… पणिधीति? आमन्ता। सम्माकम्मन्तो…पे॰… सम्माआजीवो मग्गो, सो च सारम्मणो, अत्थि तस्स आवट्टना…पे॰… पणिधीति? न हेवं वत्तब्बे…पे॰…।<br>
सम्मावाचा मग्गो, सा च अनारम्मणा, नत्थि ताय आवट्टना…पे॰… पणिधीति? आमन्ता। सम्मादिट्ठि मग्गो, सा च अनारम्मणा, नत्थि ताय आवट्टना…पे॰… पणिधीति? न हेवं वत्तब्बे…पे॰… सम्मावाचा मग्गो, सा च अनारम्मणा, नत्थि ताय आवट्टना…पे॰… पणिधीति? आमन्ता। सम्मासङ्कप्पो…पे॰… सम्मावायामो… सम्मासति … सम्मासमाधि मग्गो, सो च अनारम्मणो, नत्थि तस्स आवट्टना…पे॰… पणिधीति? न हेवं वत्तब्बे…पे॰…।<br>
सम्माकम्मन्तो …पे॰… सम्माआजीवो मग्गो, सो च अनारम्मणो, नत्थि तस्स आवट्टना…पे॰… पणिधीति? आमन्ता। सम्मादिट्ठि… सम्मासङ्कप्पो… सम्मावायामो… सम्मासति…पे॰… सम्मासमाधि मग्गो, सो च अनारम्मणो, नत्थि तस्स आवट्टना…पे॰… पणिधीति? न हेवं वत्तब्बे…पे॰…।<br>
५७५. न वत्तब्बं – ‘‘मग्गसमङ्गिस्स रूपं मग्गो’’ति? आमन्ता। ननु सम्मावाचा सम्माकम्मन्तो सम्माआजीवो मग्गोति? आमन्ता। हञ्चि सम्मावाचा सम्माकम्मन्तो सम्माआजीवो मग्गो, तेन वत रे वत्तब्बे – ‘‘मग्गसमङ्गिस्स रूपं मग्गो’’ति।<br>
रूपं मग्गोतिकथा निट्ठिता।<br>
१०. दसमवग्गो</p>
<h2 id="९७-३-पञचवञञणसमङगसस-मगगकथ">(९७) ३. पञ्चविञ्ञाणसमङ्गिस्स मग्गकथा</h2>
<p>५७६. पञ्चविञ्ञाणसमङ्गिस्स अत्थि मग्गभावनाति? आमन्ता। ननु पञ्चविञ्ञाणा उप्पन्नवत्थुका उप्पन्नारम्मणाति? आमन्ता। हञ्चि पञ्चविञ्ञाणा उप्पन्नवत्थुका उप्पन्नारम्मणा, नो च वत रे वत्तब्बे – ‘‘पञ्चविञ्ञाणसमङ्गिस्स अत्थि मग्गभावना’’ति।<br>
ननु पञ्चविञ्ञाणा पुरेजातवत्थुका पुरेजातारम्मणा अज्झत्तिकवत्थुका बाहिरारम्मणा असम्भिन्नवत्थुका असम्भिन्नारम्मणा नानावत्थुका नानारम्मणा न अञ्ञमञ्ञस्स गोचरविसयं पच्चनुभोन्ति, न असमन्नाहारा उप्पज्जन्ति, न अमनसिकारा उप्पज्जन्ति, न अब्बोकिण्णा उप्पज्जन्ति, न अपुब्बं अचरिमं उप्पज्जन्ति, न अञ्ञमञ्ञस्स समनन्तरा उप्पज्जन्ति, ननु पञ्चविञ्ञाणा अनाभोगाति? आमन्ता। हञ्चि पञ्चविञ्ञाणा अनाभोगा, नो च वत रे वत्तब्बे – ‘‘पञ्चविञ्ञाणसमङ्गिस्स अत्थि मग्गभावना’’ति।<br>
५७७. चक्खुविञ्ञाणसमङ्गिस्स अत्थि मग्गभावनाति? आमन्ता। चक्खुविञ्ञाणं सुञ्ञतं आरब्भ उप्पज्जतीति? न हेवं वत्तब्बे…पे॰… चक्खुविञ्ञाणं सुञ्ञतं आरब्भ उप्पज्जतीति? आमन्ता। चक्खुञ्च पटिच्च सुञ्ञतञ्च उप्पज्जति चक्खुविञ्ञाणन्ति? न हेवं वत्तब्बे…पे॰… चक्खुञ्च पटिच्च सुञ्ञतञ्च उप्पज्जति चक्खुविञ्ञाणन्ति? आमन्ता। ‘‘चक्खुञ्च पटिच्च सुञ्ञतञ्च उप्पज्जति चक्खुविञ्ञाण’’न्ति – अत्थेव सुत्तन्तोति? नत्थि। ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तोति? आमन्ता। हञ्चि ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तो, नो च वत रे वत्तब्बे – ‘‘चक्खुञ्च पटिच्च सुञ्ञतञ्च उप्पज्जति चक्खुविञ्ञाण’’न्ति।<br>
५७८. चक्खुविञ्ञाणसमङ्गिस्स अत्थि मग्गभावनाति? आमन्ता। चक्खुविञ्ञाणं अतीतानागतं आरब्भ उप्पज्जतीति? न हेवं वत्तब्बे…पे॰… चक्खुविञ्ञाणसमङ्गिस्स अत्थि मग्गभावनाति? आमन्ता। चक्खुविञ्ञाणं फस्सं आरब्भ…पे॰… वेदनं आरब्भ… सञ्ञं आरब्भ … चेतनं आरब्भ… चित्तं आरब्भ… चक्खुं आरब्भ… कायं आरब्भ…पे॰… सद्दं आरब्भ…पे॰… फोट्ठब्बं आरब्भ उप्पज्जतीति? न हेवं वत्तब्बे…पे॰…।<br>
मनोविञ्ञाणसमङ्गिस्स अत्थि मग्गभावना, मनोविञ्ञाणं सुञ्ञतं आरब्भ उप्पज्जतीति? आमन्ता। चक्खुविञ्ञाणसमङ्गिस्स अत्थि मग्गभावना, चक्खुविञ्ञाणं सुञ्ञतं आरब्भ उप्पज्जतीति? न हेवं वत्तब्बे…पे॰… मनोविञ्ञाणसमङ्गिस्स अत्थि मग्गभावना, मनोविञ्ञाणं अतीतानागतं आरब्भ उप्पज्जतीति? आमन्ता। चक्खुविञ्ञाणसमङ्गिस्स अत्थि मग्गभावना, चक्खुविञ्ञाणं अतीतानागतं आरब्भ उप्पज्जतीति? न हेवं वत्तब्बे…पे॰… मनोविञ्ञाणसमङ्गिस्स अत्थि मग्गभावना, मनोविञ्ञाणं फस्सं आरब्भ… वेदनं आरब्भ…पे॰… फोट्ठब्बं आरब्भ उप्पज्जतीति? आमन्ता। चक्खुविञ्ञाणसमङ्गिस्स अत्थि मग्गभावना, चक्खुविञ्ञाणं फस्सं आरब्भ… वेदनं आरब्भ…पे॰… फोट्ठब्बं आरब्भ उप्पज्जतीति? न हेवं वत्तब्बे…पे॰…।<br>
५७९. न वत्तब्बं – ‘‘पञ्चविञ्ञाणसमङ्गिस्स अत्थि मग्गभावना’’ति? आमन्ता। ननु वुत्तं भगवता – ‘‘इध, भिक्खवे, भिक्खु चक्खुना रूपं दिस्वा न निमित्तग्गाही होति नानुब्यञ्जनग्गाही…पे॰… सोतेन सद्दं सुत्वा…पे॰… घानेन गन्धं घायित्वा…पे॰… जिव्हाय रसं सायित्वा…पे॰… कायेन फोट्ठब्बं फुसित्वा न निमित्तग्गाही होति नानुब्यञ्जनग्गाही’’ति! [म॰ नि॰ १.३४९; अ॰ नि॰ ४.३७] अत्थेव सुत्तन्तोति? आमन्ता । तेन हि पञ्चविञ्ञाणसमङ्गिस्स अत्थि मग्गभावनाति।<br>
पञ्चविञ्ञाणसमङ्गिस्स मग्गकथा निट्ठिता।<br>
१०. दसमवग्गो</p>
<h2 id="९८-४-पञचवञञण-कसलप-अकसलपतकथ">(९८) ४. पञ्चविञ्ञाणा कुसलापि अकुसलापीतिकथा</h2>
<p>५८०. पञ्चविञ्ञाणा कुसलापि अकुसलापीति? आमन्ता। ननु पञ्चविञ्ञाणा उप्पन्नवत्थुका उप्पन्नारम्मणाति? आमन्ता। हञ्चि पञ्चविञ्ञाणा उप्पन्नवत्थुका उप्पन्नारम्मणा, नो च वत रे वत्तब्बे – ‘‘पञ्चविञ्ञाणा कुसलापि अकुसलापी’’ति। ननु पञ्चविञ्ञाणा पुरेजातवत्थुका पुरेजातारम्मणा अज्झत्तिकवत्थुका बाहिरारम्मणा असम्भिन्नवत्थुका असम्भिन्नारम्मणा नानावत्थुका नानारम्मणा न अञ्ञमञ्ञस्स गोचरविसयं पच्चनुभोन्ति, न असमन्नाहारा उप्पज्जन्ति, न अमनसिकारा उप्पज्जन्ति, न अब्बोकिण्णा उप्पज्जन्ति, न अपुब्बं अचरिमं उप्पज्जन्ति, न अञ्ञमञ्ञस्स समनन्तरा उप्पज्जन्ति, ननु पञ्चविञ्ञाणा अनाभोगाति? आमन्ता। हञ्चि पञ्चविञ्ञाणा अनाभोगा, नो च वत रे वत्तब्बे – ‘‘पञ्चविञ्ञाणा कुसलापि अकुसलापी’’ति।<br>
५८१. चक्खुविञ्ञाणं कुसलन्ति? आमन्ता। चक्खुविञ्ञाणं सुञ्ञतं आरब्भ उप्पज्जतीति? न हेवं वत्तब्बे…पे॰… चक्खुविञ्ञाणं सुञ्ञतं आरब्भ उप्पज्जतीति? आमन्ता। चक्खुञ्च पटिच्च सुञ्ञतञ्च उप्पज्जति चक्खुविञ्ञाणन्ति? न हेवं वत्तब्बे। चक्खुञ्च पटिच्च सुञ्ञतञ्च उप्पज्जति चक्खुविञ्ञाणन्ति? आमन्ता। चक्खुञ्च पटिच्च सुञ्ञतञ्च उप्पज्जति चक्खुविञ्ञाण’’न्ति – अत्थेव सुत्तन्तोति? नत्थि। ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तोति? आमन्ता । हञ्चि ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तो, नो च वत रे वत्तब्बे – ‘‘चक्खुञ्च पटिच्च सुञ्ञतञ्च उप्पज्जति चक्खुविञ्ञाण’’न्ति।<br>
५८२. चक्खुविञ्ञाणं कुसलम्पि अकुसलम्पीति? आमन्ता। चक्खुविञ्ञाणं अतीतानागतं आरब्भ उप्पज्जतीति? न हेवं वत्तब्बे…पे॰…। चक्खुविञ्ञाणं कुसलम्पि अकुसलम्पीति? आमन्ता। चक्खुविञ्ञाणं फस्सं आरब्भ…पे॰… चित्तं आरब्भ… चक्खुं आरब्भ…पे॰… कायं आरब्भ… सद्दं आरब्भ…पे॰… फोट्ठब्बं आरब्भ उप्पज्जतीति? न हेवं वत्तब्बे…पे॰…।<br>
मनोविञ्ञाणं कुसलम्पि अकुसलम्पि, मनोविञ्ञाणं सुञ्ञतं आरब्भ उप्पज्जतीति? आमन्ता। चक्खुविञ्ञाणं कुसलम्पि अकुसलम्पि, चक्खुविञ्ञाणं सुञ्ञतं आरब्भ उप्पज्जतीति? न हेवं वत्तब्बे…पे॰… मनोविञ्ञाणं कुसलम्पि अकुसलम्पि, मनोविञ्ञाणं अतीतानागतं आरब्भ उप्पज्जतीति? आमन्ता। चक्खुविञ्ञाणं कुसलम्पि अकुसलम्पि, चक्खुविञ्ञाणं अतीतानागतं आरब्भ उप्पज्जतीति? न हेवं वत्तब्बे…पे॰… मनोविञ्ञाणं कुसलम्पि अकुसलम्पि, मनोविञ्ञाणं फस्सं आरब्भ…पे॰… चित्तं आरब्भ…पे॰… कायं आरब्भ … सद्दं आरब्भ …पे॰… फोट्ठब्बं आरब्भ उप्पज्जतीति? आमन्ता। चक्खुविञ्ञाणं कुसलम्पि अकुसलम्पि, चक्खुविञ्ञाणं फस्सं आरब्भ…पे॰… फोट्ठब्बं आरब्भ उप्पज्जतीति? न हेवं वत्तब्बे…पे॰…।<br>
५८३. न वत्तब्बं – ‘‘पञ्चविञ्ञाणा कुसलापि अकुसलापी’’ति? आमन्ता। ननु वुत्तं भगवता – ‘‘इध, भिक्खवे, भिक्खु चक्खुना रूपं दिस्वा निमित्तग्गाही होति…पे॰… न निमित्तग्गाही होति…पे॰… सोतेन सद्दं सुत्वा…पे॰… कायेन फोट्ठब्बं फुसित्वा निमित्तग्गाही होति…पे॰… न निमित्तग्गाही होती’’ति! अत्थेव सुत्तन्तोति? आमन्ता। तेन हि पञ्चविञ्ञाणा कुसलापि अकुसलापीति।<br>
पञ्चविञ्ञाणा कुसलापि अकुसलापीतिकथा निट्ठिता।<br>
१०. दसमवग्गो</p>
<h2 id="९९-५-सभगतकथ">(९९) ५. साभोगातिकथा</h2>
<p>५८४. पञ्चविञ्ञाणा साभोगाति? आमन्ता। ननु पञ्चविञ्ञाणा उप्पन्नवत्थुका उप्पन्नारम्मणाति? आमन्ता। हञ्चि पञ्चविञ्ञाणा उप्पन्नवत्थुका उप्पन्नारम्मणा, नो च वत रे वत्तब्बे – ‘‘पञ्चविञ्ञाणा साभोगा’’ति। ननु पञ्चविञ्ञाणा पुरेजातवत्थुका पुरेजातारम्मणा अज्झत्तिकवत्थुका बाहिरारम्मणा असम्भिन्नवत्थुका असम्भिन्नारम्मणा नानावत्थुका नानारम्मणा न अञ्ञमञ्ञस्स गोचरविसयं पच्चनुभोन्ति, न असमन्नाहारा उप्पज्जन्ति, न अमनसिकारा उप्पज्जन्ति, न अब्बोकिण्णा उप्पज्जन्ति, न अपुब्बं अचरिमं उप्पज्जन्ति, ननु पञ्चविञ्ञाणा न अञ्ञमञ्ञस्स समनन्तरा उप्पज्जन्तीति? आमन्ता। हञ्चि पञ्चविञ्ञाणा न अञ्ञमञ्ञस्स समनन्तरा उप्पज्जन्ति, नो च वत रे वत्तब्बे – ‘‘पञ्चविञ्ञाणा साभोगा’’ति।<br>
५८५. चक्खुविञ्ञाणं साभोगन्ति? आमन्ता। चक्खुविञ्ञाणं सुञ्ञतं आरब्भ उप्पज्जतीति? न हेवं वत्तब्बे…पे॰… चक्खुविञ्ञाणं सुञ्ञतं आरब्भ उप्पज्जतीति? आमन्ता। चक्खुञ्च पटिच्च सुञ्ञतञ्च उप्पज्जति चक्खुविञ्ञाणन्ति? न हेवं वत्तब्बे…पे॰… चक्खुञ्च पटिच्च सुञ्ञतञ्च उप्पज्जति चक्खुविञ्ञाणन्ति? आमन्ता। ‘‘चक्खुञ्च पटिच्च सुञ्ञतञ्च उप्पज्जति चक्खुविञ्ञाण’’न्ति – अत्थेव सुत्तन्तोति? नत्थि…पे॰… ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तोति? आमन्ता। हञ्चि ‘‘चक्खुञ्च पटिच्च रूपे च उप्पज्जति चक्खुविञ्ञाण’’न्ति – अत्थेव सुत्तन्तो, नो च वत रे वत्तब्बे – ‘‘चक्खुञ्च पटिच्च सुञ्ञतञ्च उप्पज्जति चक्खुविञ्ञाण’’न्ति।<br>
चक्खुविञ्ञाणं साभोगन्ति? आमन्ता। चक्खुविञ्ञाणं अतीतानागतं आरब्भ उप्पज्जतीति? न हेवं वत्तब्बे…पे॰… चक्खुविञ्ञाणं साभोगन्ति? आमन्ता। चक्खुविञ्ञाणं फस्सं आरब्भ…पे॰… फोट्ठब्बं आरब्भ उप्पज्जतीति? न हेवं वत्तब्बे…पे॰… मनोविञ्ञाणं साभोगं, मनोविञ्ञाणं सुञ्ञतं आरब्भ उप्पज्जतीति? आमन्ता। चक्खुविञ्ञाणं साभोगं, चक्खुविञ्ञाणं सुञ्ञतं आरब्भ उप्पज्जतीति? न हेवं वत्तब्बे…पे॰… मनोविञ्ञाणं साभोगं, मनोविञ्ञाणं अतीतानागतं आरब्भ उप्पज्जतीति? आमन्ता। चक्खुविञ्ञाणं साभोगं, चक्खुविञ्ञाणं अतीतानागतं आरब्भ उप्पज्जतीति? न हेवं वत्तब्बे…पे॰… मनोविञ्ञाणं साभोगं, मनोविञ्ञाणं फस्सं आरब्भ…पे॰… फोट्ठब्बं आरब्भ उप्पज्जतीति? आमन्ता। चक्खुविञ्ञाणं साभोगं, चक्खुविञ्ञाणं फस्सं आरब्भ…पे॰… फोट्ठब्बं आरब्भ उप्पज्जतीति? न हेवं वत्तब्बे…पे॰…।<br>
५८६. न वत्तब्बं – ‘‘पञ्चविञ्ञाणा साभोगा’’ति? आमन्ता। ननु वुत्तं भगवता – ‘‘इध, भिक्खवे, भिक्खु चक्खुना रूपं दिस्वा निमित्तग्गाही होति…पे॰… न निमित्तग्गाही होति…पे॰… कायेन फोट्ठब्बं फुसित्वा निमित्तग्गाही होति…पे॰… न निमित्तग्गाही होती’’ति! अत्थेव सुत्तन्तोति? आमन्ता। तेन हि पञ्चविञ्ञाणा साभोगाति…पे॰…।<br>
साभोगातिकथा निट्ठिता।<br>
१०. दसमवग्गो</p>
<h2 id="१००-६-दवहसलहकथ">(१००) ६. द्वीहिसीलेहिकथा</h2>
<p>५८७. मग्गसमङ्गी द्वीहि सीलेहि समन्नागतोति? आमन्ता। मग्गसमङ्गी द्वीहि फस्सेहि द्वीहि वेदनाहि द्वीहि सञ्ञाहि द्वीहि चेतनाहि द्वीहि चित्तेहि द्वीहि सद्धाहि द्वीहि वीरियेहि द्वीहि सतीहि द्वीहि समाधीहि द्वीहि पञ्ञाहि समन्नागतोति? न हेवं वत्तब्बे…पे॰…।<br>
मग्गसमङ्गी लोकियेन सीलेन समन्नागतोति? आमन्ता। मग्गसमङ्गी लोकियेन फस्सेन लोकियाय वेदनाय लोकियाय पञ्ञाय लोकियाय चेतनाय लोकियेन चित्तेन लोकियाय सद्धाय लोकियेन वीरियेन लोकियाय सतिया लोकियेन समाधिना लोकियाय पञ्ञाय समन्नागतोति? न हेवं वत्तब्बे…पे॰…।<br>
मग्गसमङ्गी लोकियेन च लोकुत्तरेन च सीलेन समन्नागतोति? आमन्ता। मग्गसमङ्गी लोकियेन च लोकुत्तरेन च फस्सेन समन्नागतो…पे॰… लोकियाय च लोकुत्तराय च पञ्ञाय समन्नागतोति? न हेवं वत्तब्बे…पे॰… मग्गसमङ्गी लोकियेन सीलेन समन्नागतोति? आमन्ता। मग्गसमङ्गी पुथुज्जनोति? न हेवं वत्तब्बे…पे॰…।<br>
५८८. मग्गसमङ्गी लोकियाय सम्मावाचाय समन्नागतोति? आमन्ता। मग्गसमङ्गी लोकियाय सम्मादिट्ठिया समन्नागतोति? न हेवं वत्तब्बे…पे॰… मग्गसमङ्गी लोकियाय सम्मावाचाय समन्नागतोति ? आमन्ता। मग्गसमङ्गी लोकियेन सम्मासङ्कप्पेन…पे॰… लोकियेन सम्मावायामेन…पे॰… लोकियाय सम्मासतिया…पे॰… लोकियेन सम्मासमाधिना समन्नागतोति? न हेवं वत्तब्बे…पे॰… मग्गसमङ्गी लोकियेन सम्माकम्मन्तेन…पे॰… लोकियेन सम्माआजीवेन समन्नागतोति? आमन्ता। मग्गसमङ्गी लोकियाय सम्मादिट्ठिया…पे॰… लोकियेन सम्मासमाधिना समन्नागतोति? न हेवं वत्तब्बे…पे॰…।<br>
मग्गसमङ्गी लोकियाय च लोकुत्तराय च सम्मावाचाय समन्नागतोति? आमन्ता। मग्गसमङ्गी लोकियाय च लोकुत्तराय च सम्मादिट्ठिया समन्नागतोति? न हेवं वत्तब्बे…पे॰… मग्गसमङ्गी लोकियाय च लोकुत्तराय च सम्मावाचाय समन्नागतोति? आमन्ता। मग्गसमङ्गी लोकियेन च लोकुत्तरेन च सम्मासङ्कप्पेन…पे॰… लोकियेन च लोकुत्तरेन च सम्मावायामेन …पे॰… लोकियाय च लोकुत्तराय च सम्मासतिया…पे॰… लोकियेन च लोकुत्तरेन च सम्मासमाधिना समन्नागतोति? न हेवं वत्तब्बे…पे॰…।<br>
मग्गसमङ्गी लोकियेन च लोकुत्तरेन च सम्माकम्मन्तेन…पे॰… सम्माआजीवेन समन्नागतोति? आमन्ता। मग्गसमङ्गी लोकियाय च लोकुत्तराय च सम्मादिट्ठिया समन्नागतोति? न हेवं वत्तब्बे…पे॰… मग्गसमङ्गी लोकियेन च लोकुत्तरेन च सम्माआजीवेन समन्नागतोति? आमन्ता । मग्गसमङ्गी लोकियेन च लोकुत्तरेन च सम्मासङ्कप्पेन…पे॰… लोकियेन च लोकुत्तरेन च सम्मासमाधिना समन्नागतोति? न हेवं वत्तब्बे…पे॰…।<br>
५८९. न वत्तब्बं – ‘‘मग्गसमङ्गी द्वीहि सीलेहि समन्नागतो’’ति? आमन्ता। लोकिये सीले निरुद्धे मग्गो उप्पज्जतीति? आमन्ता। दुस्सीलो खण्डसीलो छिन्नसीलो मग्गं भावेतीति? न हेवं वत्तब्बे …पे॰… तेन हि मग्गसमङ्गी द्वीहि सीलेहि समन्नागतोति।<br>
द्वीहिसीलेहिकथा निट्ठिता।<br>
१०. दसमवग्गो</p>
<h2 id="१०१-७-सल-अचतसकनतकथ">(१०१) ७. सीलं अचेतसिकन्तिकथा</h2>
<p>५९०. सीलं अचेतसिकन्ति? आमन्ता। रूपं…पे॰… निब्बानं…पे॰… चक्खायतनं …पे॰… कायायतनं… रूपायतनं…पे॰… फोट्ठब्बायतनन्ति? न हेवं वत्तब्बे…पे॰… सीलं अचेतसिकन्ति? आमन्ता। फस्सो अचेतसिकोति? न हेवं वत्तब्बे …पे॰… सीलं अचेतसिकन्ति? आमन्ता। वेदना…पे॰… सञ्ञा…पे॰… चेतना…पे॰… सद्धा…पे॰… वीरियं…पे॰… सति…पे॰… समाधि…पे॰… पञ्ञा अचेतसिकाति? न हेवं वत्तब्बे…पे॰…।<br>
फस्सो चेतसिकोति? आमन्ता। सीलं चेतसिकन्ति? न हेवं वत्तब्बे…पे॰… वेदना…पे॰… सञ्ञा…पे॰… चेतना…पे॰… सद्धा…पे॰… वीरियं…पे॰… सति…पे॰… समाधि…पे॰… पञ्ञा चेतसिकाति? आमन्ता। सीलं चेतसिकन्ति? न हेवं वत्तब्बे…पे॰…।<br>
५९१. सीलं अचेतसिकन्ति? आमन्ता। अनिट्ठफलन्ति? न हेवं वत्तब्बे…पे॰… ननु इट्ठफलन्ति? आमन्ता। हञ्चि इट्ठफलं, नो च वत रे वत्तब्बे – ‘‘सीलं अचेतसिक’’न्ति।<br>
सद्धा इट्ठफला, सद्धा चेतसिकाति? आमन्ता। सीलं इट्ठफलं, सीलं चेतसिकन्ति? न हेवं वत्तब्बे…पे॰… वीरियं…पे॰… सति…पे॰… समाधि…पे॰… पञ्ञा इट्ठफला, पञ्ञा चेतसिकाति? आमन्ता। सीलं इट्ठफलं, सीलं चेतसिकन्ति? न हेवं वत्तब्बे…पे॰…।<br>
सीलं इट्ठफलं, सीलं अचेतसिकन्ति? आमन्ता । सद्धा इट्ठफला, सद्धा अचेतसिकाति? न हेवं वत्तब्बे…पे॰… सीलं इट्ठफलं, सीलं अचेतसिकन्ति? आमन्ता। वीरियं…पे॰… सति…पे॰… समाधि…पे॰… पञ्ञा इट्ठफला, पञ्ञा अचेतसिकाति? न हेवं वत्तब्बे…पे॰…।<br>
५९२. सीलं अचेतसिकन्ति? आमन्ता। अफलं अविपाकन्ति? न हेवं वत्तब्बे…पे॰… ननु सफलं सविपाकन्ति? आमन्ता। हञ्चि सफलं सविपाकं, नो च वत रे वत्तब्बे – ‘‘सीलं अचेतसिक’’न्ति…पे॰…।<br>
चक्खायतनं अचेतसिकं अविपाकन्ति? आमन्ता। सीलं अचेतसिकं अविपाकन्ति? न हेवं वत्तब्बे…पे॰… सोतायतनं…पे॰… कायायतनं …पे॰… रूपायतनं…पे॰… फोट्ठब्बायतनं अचेतसिकं अविपाकन्ति? आमन्ता। सीलं अचेतसिकं अविपाकन्ति? न हेवं वत्तब्बे…पे॰…।<br>
सीलं अचेतसिकं सविपाकन्ति? आमन्ता। चक्खायतनं अचेतसिकं सविपाकन्ति? न हेवं वत्तब्बे…पे॰… सीलं अचेतसिकं सविपाकन्ति? आमन्ता। सोतायतनं…पे॰… कायायतनं… रूपायतनं…पे॰… फोट्ठब्बायतनं अचेतसिकं सविपाकन्ति? न हेवं वत्तब्बे…पे॰…।<br>
५९३. सम्मावाचा अचेतसिकाति? आमन्ता। सम्मादिट्ठि अचेतसिकाति? न हेवं वत्तब्बे…पे॰… सम्मावाचा अचेतसिकाति? आमन्ता। सम्मासङ्कप्पो…पे॰… सम्मावायामो…पे॰… सम्मासति…पे॰… सम्मासमाधि अचेतसिकोति? न हेवं वत्तब्बे…पे॰… सम्माकम्मन्तो…पे॰… सम्माआजीवो अचेतसिकोति? आमन्ता। सम्मादिट्ठि अचेतसिकाति? न हेवं वत्तब्बे…पे॰… सम्माआजीवो अचेतसिकोति? आमन्ता। सम्मासङ्कप्पो… सम्मावायामो… सम्मासति… सम्मासमाधि अचेतसिकोति? न हेवं वत्तब्बे…पे॰…।<br>
सम्मादिट्ठि चेतसिकाति? आमन्ता। सम्मावाचा चेतसिकाति? न हेवं वत्तब्बे…पे॰… सम्मादिट्ठि चेतसिकाति? आमन्ता। सम्माकम्मन्तो…पे॰… सम्माआजीवो चेतसिकोति? न हेवं वत्तब्बे…पे॰… सम्मासङ्कप्पो…पे॰… सम्मावायामो…पे॰… सम्मासति…पे॰… सम्मासमाधि चेतसिकोति? आमन्ता। सम्मावाचा चेतसिकाति? न हेवं वत्तब्बे…पे॰… सम्मासमाधि चेतसिकोति? आमन्ता। सम्माकम्मन्तो…पे॰… सम्माआजीवो चेतसिकोति? न हेवं वत्तब्बे…पे॰…।<br>
५९४. न वत्तब्बं – ‘‘सीलं अचेतसिक’’न्ति? आमन्ता। सीले उप्पज्जित्वा निरुद्धे दुस्सीलो होतीति? न हेवं वत्तब्बे। तेन हि सीलं अचेतसिकन्ति।<br>
सीलं अचेतसिकन्तिकथा निट्ठिता।<br>
१०. दसमवग्गो</p>
<h2 id="१०२-८-सल-न-चततनपरवतततकथ">(१०२) ८. सीलं न चित्तानुपरिवत्तीतिकथा</h2>
<p>५९५. सीलं न चित्तानुपरिवत्तीति? आमन्ता। रूपं… निब्बानं… चक्खायतनं…पे॰… फोट्ठब्बायतनन्ति? न हेवं वत्तब्बे…पे॰… सीलं न चित्तानुपरिवत्तीति? आमन्ता। फस्सो न चित्तानुपरिवत्तीति? न हेवं वत्तब्बे…पे॰… सीलं न चित्तानुपरिवत्तीति? आमन्ता। वेदना…पे॰… सञ्ञा… चेतना… सद्धा… वीरियं… सति… समाधि…पे॰… पञ्ञा न चित्तानुपरिवत्तीति? न हेवं वत्तब्बे…पे॰…।<br>
फस्सो चित्तानुपरिवत्तीति? आमन्ता। सीलं चित्तानुपरिवत्तीति? न हेवं वत्तब्बे…पे॰… वेदना…पे॰… सञ्ञा… चेतना … सद्धा… वीरियं… सति… समाधि…पे॰… पञ्ञा चित्तानुपरिवत्तीति? आमन्ता। सीलं चित्तानुपरिवत्तीति? न हेवं वत्तब्बे…पे॰…।<br>
५९६. सम्मावाचा न चित्तानुपरिवत्तीति? आमन्ता। सम्मादिट्ठि न चित्तानुपरिवत्तीति? न हेवं वत्तब्बे…पे॰… सम्मावाचा न चित्तानुपरिवत्तीति? आमन्ता। सम्मासङ्कप्पो… सम्मावायामो… सम्मासति…पे॰… सम्मासमाधि न चित्तानुपरिवत्तीति? न हेवं वत्तब्बे…पे॰…।<br>
सम्माकम्मन्तो…पे॰… सम्माआजीवो न चित्तानुपरिवत्तीति? आमन्ता । सम्मादिट्ठि न चित्तानुपरिवत्तीति? न हेवं वत्तब्बे…पे॰… सम्माआजीवो न चित्तानुपरिवत्तीति ? आमन्ता। सम्मासङ्कप्पो… सम्मावायामो… सम्मासति…पे॰… सम्मासमाधि न चित्तानुपरिवत्तीति? न हेवं वत्तब्बे…पे॰…।<br>
सम्मादिट्ठि चित्तानुपरिवत्तीति? आमन्ता। सम्मावाचा चित्तानुपरिवत्तीति? न हेवं वत्तब्बे…पे॰… सम्मादिट्ठि चित्तानुपरिवत्तीति? आमन्ता। सम्माकम्मन्तो…पे॰… सम्माआजीवो चित्तानुपरिवत्तीति? न हेवं वत्तब्बे…पे॰…।<br>
सम्मासङ्कप्पो … सम्मावायामो… सम्मासति…पे॰… सम्मासमाधि चित्तानुपरिवत्तीति? आमन्ता। सम्मावाचा चित्तानुपरिवत्तीति? न हेवं वत्तब्बे…पे॰… सम्मासमाधि चित्तानुपरिवत्तीति? आमन्ता। सम्माकम्मन्तो…पे॰… सम्माआजीवो चित्तानुपरिवत्तीति ? न हेवं वत्तब्बे…पे॰…।<br>
५९७. न वत्तब्बं – ‘‘सीलं न चित्तानुपरिवत्ती’’ति? आमन्ता। सीले उप्पज्जित्वा निरुद्धे दुस्सीलो होतीति? न हेवं वत्तब्बे। तेन हि सीलं न चित्तानुपरिवत्तीति।<br>
सीलं न चित्तानुपरिवत्तीतिकथा निट्ठिता।<br>
१०. दसमवग्गो</p>
<h2 id="१०३-९-समदनहतकथ">(१०३) ९. समादानहेतुकथा</h2>
<p>५९८. समादानहेतुकं सीलं वड्ढतीति? आमन्ता। समादानहेतुको फस्सो वड्ढति, वेदना वड्ढति, सञ्ञा वड्ढति, चेतना वड्ढति, चित्तं वड्ढति, सद्धा वड्ढति, वीरियं वड्ढति, सति वड्ढति, समाधि वड्ढति, पञ्ञा वड्ढतीति? न हेवं वत्तब्बे…पे॰…।<br>
समादानहेतुकं सीलं वड्ढतीति? आमन्ता। लता विय वड्ढति, मालुवा विय वड्ढति, रुक्खो विय वड्ढति, तिणं विय वड्ढति, मुञ्जपुञ्जो विय वड्ढतीति? न हेवं वत्तब्बे…पे॰…।<br>
५९९. समादानहेतुकं सीलं वड्ढतीति? आमन्ता। सीलं समादियित्वा कामवितक्कं वितक्केन्तस्स ब्यापादवितक्कं वितक्केन्तस्स विहिंसावितक्कं वितक्केन्तस्स सीलं वड्ढतीति? आमन्ता। द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰… द्विन्नं फस्सानं…पे॰… द्विन्नं चित्तानं समोधानं होतीति ? आमन्ता। कुसलाकुसला सावज्जानवज्जा हीनपणीता कण्हसुक्कसप्पटिभागा धम्मा सम्मुखीभावं आगच्छन्तीति? न हेवं वत्तब्बे…पे॰…।<br>
कुसलाकुसला सावज्जानवज्जा हीनपणीता कण्हसुक्कसप्पटिभागा धम्मा सम्मुखीभावं आगच्छन्तीति? आमन्ता। ननु वुत्तं भगवता – ‘‘चत्तारिमानि, भिक्खवे, सुविदूरविदूरानि! कतमानि चत्तारि? नभञ्च, भिक्खवे, पथवी च – इदं पठमं सुविदूरविदूरं…पे॰… तस्मा सतं धम्मो असब्भि आरका’’ति। अत्थेव सुत्तन्तोति? आमन्ता । तेन हि न वत्तब्बं – ‘‘कुसलाकुसला सावज्जानवज्जा हीनपणीता कण्हसुक्कसप्पटिभागा धम्मा सम्मुखीभावं आगच्छन्ती’’ति।<br>
६००. न वत्तब्बं – ‘‘समादानहेतुकं सीलं वड्ढती’’ति? आमन्ता। ननु वुत्तं भगवता – ‘‘आरामरोपा वनरोपा…पे॰… धम्मट्ठा सीलसम्पन्ना ते जना सग्गगामिनो’’ति। अत्थेव सुत्तन्तोति? आमन्ता। तेन हि समादानहेतुकं सीलं वड्ढतीति।<br>
समादानहेतुकथा निट्ठिता।<br>
१०. दसमवग्गो</p>
<h2 id="१०४-१०-वञञतत-सलनतकथ">(१०४) १०. विञ्ञत्ति सीलन्तिकथा</h2>
<p>६०१. विञ्ञत्ति सीलन्ति? आमन्ता। पाणातिपाता वेरमणीति? न हेवं वत्तब्बे…पे॰… अदिन्नादाना वेरमणीति? न हेवं वत्तब्बे…पे॰… कामेसुमिच्छाचारा वेरमणीति? न हेवं वत्तब्बे …पे॰… मुसावादा वेरमणीति? न हेवं वत्तब्बे…पे॰… सुरामेरयमज्जपमादट्ठाना वेरमणीति? न हेवं वत्तब्बे…पे॰…।<br>
अभिवादनं सीलं, पच्चुट्ठानं सीलं, अञ्जलिकम्मं सीलं, सामीचिकम्मं सीलं, आसनाभिहारो सीलं, सेय्याभिहारो सीलं, पादोदकाभिहारो सीलं, पादकथलिकाभिहारो सीलं, न्हाने पिट्ठिपरिकम्मं सीलन्ति? आमन्ता । पाणातिपाता वेरमणीति? न हेवं वत्तब्बे…पे॰… सुरामेरयमज्जपमादट्ठाना वेरमणीति? न हेवं वत्तब्बे…पे॰…।<br>
६०२. न वत्तब्बं – ‘‘विञ्ञत्ति सील’’न्ति? आमन्ता। दुस्सिल्यन्ति? न हेवं वत्तब्बे…पे॰… तेन हि विञ्ञत्ति सीलन्ति।<br>
विञ्ञत्ति सीलन्तिकथा निट्ठिता।<br>
१०. दसमवग्गो</p>
<h2 id="१०५-११-अवञञतत-दससलयनतकथ">(१०५) ११. अविञ्ञत्ति दुस्सिल्यन्तिकथा</h2>
<p>६०३. अविञ्ञत्ति दुस्सिल्यन्ति? आमन्ता। पाणातिपातोति? न हेवं वत्तब्बे…पे॰… अदिन्नादानन्ति? न हेवं वत्तब्बे…पे॰… कामेसुमिच्छाचारोति? न हेवं वत्तब्बे…पे॰… मुसावादोति? न हेवं वत्तब्बे…पे॰… सुरामेरयमज्जपमादट्ठानन्ति? न हेवं वत्तब्बे…पे॰…।<br>
पापकम्मं समादियित्वा दानं ददन्तस्स पुञ्ञञ्च अपुञ्ञञ्च उभो वड्ढन्तीति? न हेवं वत्तब्बे…पे॰… पुञ्ञञ्च अपुञ्ञञ्च उभो वड्ढन्तीति? आमन्ता । द्विन्नं फस्सानं…पे॰… द्विन्नं चित्तानं समोधानं होतीति? न हेवं वत्तब्बे…पे॰… द्विन्नं फस्सानं…पे॰… द्विन्नं चित्तानं समोधानं होतीति? आमन्ता। कुसलाकुसला सावज्जानवज्जा हीनपणीता कण्हसुक्कसप्पटिभागा धम्मा सम्मुखीभावं आगच्छन्तीति? न हेवं वत्तब्बे…पे॰…।<br>
कुसलाकुसला सावज्जानवज्जा हीनपणीता कण्हसुक्कसप्पटिभागा धम्मा सम्मुखीभावं आगच्छन्तीति? आमन्ता। ननु वुत्तं भगवता – ‘‘चत्तारिमानि, भिक्खवे, सुविदूरविदूरानि ! कतमानि चत्तारि? नभञ्च, भिक्खवे, पथवी च – इदं पठमं सुविदूरविदूरं…पे॰… तस्मा सतं धम्मो असब्भि आरका’’ति। अत्थेव सुत्तन्तोति? आमन्ता। तेन हि न वत्तब्बं – ‘‘कुसलाकुसला सावज्जानवज्जा हीनपणीता कण्हसुक्कसप्पटिभागा धम्मा सम्मुखीभावं आगच्छन्ती’’ति।<br>
६०४. न वत्तब्बं – ‘‘अविञ्ञत्ति दुस्सिल्य’’न्ति? आमन्ता। ननु पापकम्मं समादिन्नो आसीति? आमन्ता। हञ्चि पापकम्मं समादिन्नो आसि, तेन वत रे वत्तब्बे – ‘‘अविञ्ञत्ति दुस्सिल्य’’न्ति।<br>
अविञ्ञत्ति दुस्सिल्यन्तिकथा निट्ठिता।<br>
दसमवग्गो।<br>
तस्सुद्दानं –<br>
उपपत्तेसिये पञ्चक्खन्धे अनिरुद्धे किरिया पञ्चक्खन्धा उप्पज्जन्ति, मग्गसमङ्गिस्स रूपं मग्गो, पञ्चविञ्ञाणसमङ्गिस्स अत्थि मग्गभावना, पञ्चविञ्ञाणा कुसलापि अकुसलापि, पञ्चविञ्ञाणा साभोगा, मग्गसमङ्गी द्वीहि सीलेहि समन्नागतो, सीलं अचेतसिकं, सीलं न चित्तानुपरिवत्ति, समादानहेतुकं सीलं वड्ढतीति, विञ्ञत्तिसीलं अविञ्ञत्ति दुस्सिल्यन्ति।<br>
दुतियो पण्णासको।<br>
तस्सुद्दानं –<br>
नियामसङ्गहगतानिसंसता च निरोधोति [नियाम सङ्गहगतानिसंसता अत्थि पञ्चवोकारभवो निरोधो मग्गसमङ्गिस्स पञ्चवोकारभवोति (सी॰ स्या॰ क॰), नियाम सङ्गह गतानिसंसता अत्थि पञ्चवोकारभवो मग्गसमङ्गिस्स नो पञ्चवोकारभवो (पी॰)]।</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/10_dasamavaggo/">१०. दसमवग्गो </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: १०. दसमवग्गो</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 Jun 8 15:07:26 UTC. (<a href="http://google.com/search?q=15%3a07%3a26%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
