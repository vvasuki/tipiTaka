<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>त्रिपिटके विश्वासटिप्पणयो  | ०२. परिहानिकथा</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/" rel="alternate" type="application/rss+xml" title="त्रिपिटके विश्वासटिप्पणयो" />
    <link href="/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/" rel="feed" type="application/rss+xml" title="त्रिपिटके विश्वासटिप्पणयो" />

    <meta property="og:title" content="०२. परिहानिकथा" />
<meta property="og:description" content="२. परिहानिकथा
१. वादयुत्तिपरिहानि
२३९. परिहायति अरहा अरहत्ताति? आमन्ता। सब्बत्थ अरहा अरहत्ता परिहायतीति? न हेवं वत्तब्बे…पे॰… सब्बत्थ अरहा अरहत्ता परिहायतीति? आमन्ता। सब्बत्थ अरहतो परिहानीति? न हेवं वत्तब्बे…पे॰…।
परिहायति अरहा अरहत्ताति? आमन्ता । सब्बदा अरहा अरहत्ता परिहायतीति? न हेवं वत्तब्बे…पे॰… सब्बदा अरहा अरहत्ता परिहायतीति? आमन्ता। सब्बदा अरहतो परिहानीति? न हेवं वत्तब्बे…पे॰…।
परिहायति अरहा अरहत्ताति? आमन्ता। सब्बेव अरहन्तो अरहत्ता परिहायन्तीति? न हेवं वत्तब्बे…पे॰… सब्बेव अरहन्तो अरहत्ता परिहायन्तीति? आमन्ता। सब्बेसंयेव अरहन्तानं परिहानीति? न हेवं वत्तब्बे…पे॰…।" />
<meta property="og:type" content="article" />
<meta property="og:url" content="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/" />

<meta itemprop="name" content="०२. परिहानिकथा">
<meta itemprop="description" content="२. परिहानिकथा
१. वादयुत्तिपरिहानि
२३९. परिहायति अरहा अरहत्ताति? आमन्ता। सब्बत्थ अरहा अरहत्ता परिहायतीति? न हेवं वत्तब्बे…पे॰… सब्बत्थ अरहा अरहत्ता परिहायतीति? आमन्ता। सब्बत्थ अरहतो परिहानीति? न हेवं वत्तब्बे…पे॰…।
परिहायति अरहा अरहत्ताति? आमन्ता । सब्बदा अरहा अरहत्ता परिहायतीति? न हेवं वत्तब्बे…पे॰… सब्बदा अरहा अरहत्ता परिहायतीति? आमन्ता। सब्बदा अरहतो परिहानीति? न हेवं वत्तब्बे…पे॰…।
परिहायति अरहा अरहत्ताति? आमन्ता। सब्बेव अरहन्तो अरहत्ता परिहायन्तीति? न हेवं वत्तब्बे…पे॰… सब्बेव अरहन्तो अरहत्ता परिहायन्तीति? आमन्ता। सब्बेसंयेव अरहन्तानं परिहानीति? न हेवं वत्तब्बे…पे॰…।">

<meta itemprop="wordCount" content="3141">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="०२. परिहानिकथा"/>
<meta name="twitter:description" content="२. परिहानिकथा
१. वादयुत्तिपरिहानि
२३९. परिहायति अरहा अरहत्ताति? आमन्ता। सब्बत्थ अरहा अरहत्ता परिहायतीति? न हेवं वत्तब्बे…पे॰… सब्बत्थ अरहा अरहत्ता परिहायतीति? आमन्ता। सब्बत्थ अरहतो परिहानीति? न हेवं वत्तब्बे…पे॰…।
परिहायति अरहा अरहत्ताति? आमन्ता । सब्बदा अरहा अरहत्ता परिहायतीति? न हेवं वत्तब्बे…पे॰… सब्बदा अरहा अरहत्ता परिहायतीति? आमन्ता। सब्बदा अरहतो परिहानीति? न हेवं वत्तब्बे…पे॰…।
परिहायति अरहा अरहत्ताति? आमन्ता। सब्बेव अरहन्तो अरहत्ता परिहायन्तीति? न हेवं वत्तब्बे…पे॰… सब्बेव अरहन्तो अरहत्ता परिहायन्तीति? आमन्ता। सब्बेसंयेव अरहन्तानं परिहानीति? न हेवं वत्तब्बे…पे॰…।"/>

      
    

    <script src="/tipiTaka/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/tipiTaka\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/tipiTaka\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/tipiTaka\/edit\/content\/\u0022,\u0022mainSections\u0022:[\u002201_mulam\u0022],\u0022mainsections\u0022:[\u002201_mulam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Notes Home\u0022,\u0022url\u0022:\u0022https:\/\/vvasuki.github.io\/notes\/\u0022},{\u0022title\u0022:\u0022काव्यम्\u0022,\u0022url\u0022:\u0022https:\/\/vvasuki.github.io\/kAvya\/\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/tipiTaka\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/tipiTaka\/01_mUlam\/03_abhidhammapiTaka\/05_kathAvatthupALi\/01_paThamavaggo\/02_parihAnikathA\/".replace(basePath, "/");
    pageVars.pageParams = {};
    pageVars.pageSource = "01_mUlam\/03_abhidhammapiTaka\/05_kathAvatthupALi\/01_paThamavaggo\/02_parihAnikathA.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/tipiTaka/webpack_dist/main-bundle.js"></script>
    <script src="/tipiTaka/webpack_dist/transliteration-bundle.js"></script>
    <script src="/tipiTaka/non_webpack_js/disqus.js"></script>
    <script src="/tipiTaka/webpack_dist/ui_lib-bundle.js"></script>
    <link rel="stylesheet" href="/tipiTaka/css/fonts.css">
    <link rel="stylesheet" href="/tipiTaka/css/@fortawesome/fontawesome-free/css/solid.min.css">
    

    <link rel="stylesheet" href="/tipiTaka/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/" />
    <link rel="alternate" hreflang="sa-Deva" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/tipiTaka/" class="btn col border">
            <i class="fas fa-gopuram ">त्रिपिटके विश्वासटिप्पणयो <br/> ०२. परिहानिकथा</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href=""  class="btn btn-default">Full<i class="btn fas fa-search "></i></a>
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="०२. परिहानिकथा">०२. परिहानिकथा</h1>
    
    <a id="editLink" class="btn btn-primary"  href="https://github.com/vvasuki/tipiTaka/edit/content/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>२. परिहानिकथा<br>
१. वादयुत्तिपरिहानि<br>
२३९. परिहायति अरहा अरहत्ताति? आमन्ता। सब्बत्थ अरहा अरहत्ता परिहायतीति? न हेवं वत्तब्बे…पे॰… सब्बत्थ अरहा अरहत्ता परिहायतीति? आमन्ता। सब्बत्थ अरहतो परिहानीति? न हेवं वत्तब्बे…पे॰…।<br>
परिहायति अरहा अरहत्ताति? आमन्ता । सब्बदा अरहा अरहत्ता परिहायतीति? न हेवं वत्तब्बे…पे॰… सब्बदा अरहा अरहत्ता परिहायतीति? आमन्ता। सब्बदा अरहतो परिहानीति? न हेवं वत्तब्बे…पे॰…।<br>
परिहायति अरहा अरहत्ताति? आमन्ता। सब्बेव अरहन्तो अरहत्ता परिहायन्तीति? न हेवं वत्तब्बे…पे॰… सब्बेव अरहन्तो अरहत्ता परिहायन्तीति? आमन्ता। सब्बेसंयेव अरहन्तानं परिहानीति? न हेवं वत्तब्बे…पे॰…।<br>
परिहायति अरहा अरहत्ताति? आमन्ता। अरहा अरहत्ता परिहायमानो चतूहि फलेहि परिहायतीति? न हेवं वत्तब्बे…पे॰…।<br>
चतूहि सतसहस्सेहि सेट्ठी सेट्ठित्तं कारेन्तो सतसहस्से परिहीने सेट्ठित्ता परिहीनो होतीति? आमन्ता। सब्बसापतेय्या परिहीनो होतीति? न हेवं वत्तब्बे…पे॰…।<br>
चतूहि सतसहस्सेहि सेट्ठी सेट्ठित्तं कारेन्तो सतसहस्से परिहीने भब्बो सब्बसापतेय्या परिहायितुन्ति? आमन्ता। अरहा अरहत्ता परिहायमानो भब्बो चतूहि फलेहि परिहायितुन्ति? न हेवं वत्तब्बे…पे॰…।<br>
२. अरियपुग्गलसंसन्दनपरिहानि<br>
२४०. परिहायति अरहा अरहत्ताति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
परिहायति अरहा अरहत्ताति? आमन्ता। परिहायति सकदागामी सकदागामिफलाति? न हेवं वत्तब्बे…पे॰…।<br>
परिहायति अरहा अरहत्ताति? आमन्ता। परिहायति अनागामी अनागामिफलाति? न हेवं वत्तब्बे…पे॰…।<br>
परिहायति अनागामी अनागामिफलाति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
परिहायति अनागामी अनागामिफलाति? आमन्ता। परिहायति सकदागामी सकदागामिफलाति? न हेवं वत्तब्बे…पे॰…।<br>
परिहायति सकदागामी सकदागामिफलाति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
न परिहायति सोतापन्नो सोतापत्तिफलाति? आमन्ता। न परिहायति अरहा अरहत्ताति? न हेवं वत्तब्बे…पे॰…।<br>
न परिहायति सकदागामी सकदागामिफलाति? आमन्ता। न परिहायति अरहा अरहत्ताति? न हेवं वत्तब्बे…पे॰…।<br>
न परिहायति अनागामी अनागामिफलाति? आमन्ता। न परिहायति अरहा अरहत्ताति? न हेवं वत्तब्बे…पे॰…।<br>
न परिहायति सोतापन्नो सोतापत्तिफलाति? आमन्ता। न परिहायति अनागामी अनागामिफलाति? न हेवं वत्तब्बे…पे॰…।<br>
न परिहायति सकदागामी सकदागामिफलाति? आमन्ता । न परिहायति अनागामी अनागामिफलाति? न हेवं वत्तब्बे…पे॰…।<br>
न परिहायति सोतापन्नो सोतापत्तिफलाति? आमन्ता। न परिहायति सकदागामी सकदागामिफलाति? न हेवं वत्तब्बे…पे॰…।<br>
२४१. परिहायति अरहा अरहत्ताति? आमन्ता। अरहा अरहत्ता परिहायमानो कत्थ सण्ठातीति? अनागामिफलेति। अनागामी अनागामिफला परिहायमानो कत्थ सण्ठातीति? सकदागामिफलेति। सकदागामी सकदागामिफला परिहायमानो कत्थ सण्ठातीति? सोतापत्तिफलेति। सोतापन्नो सोतापत्तिफला परिहायमानो पुथुज्जनभूमियं सण्ठातीति? न हेवं वत्तब्बे।<br>
आजानाहि निग्गहम्। हञ्चि अरहा अरहत्ता परिहायमानो अनागामिफले सण्ठाति, अनागामी अनागामिफला परिहायमानो सकदागामिफले सण्ठाति, सकदागामी सकदागामिफला परिहायमानो सोतापत्तिफले सण्ठाति; तेन वत रे वत्तब्बे – ‘‘सोतापन्नो सोतापत्तिफला परिहायमानो पुथुज्जनभूमियं सण्ठाती’’ति।<br>
अरहा अरहत्ता परिहायमानो सोतापत्तिफले सण्ठातीति? आमन्ता। सोतापत्तिफलस्स अनन्तरा अरहत्तंयेव सच्छिकरोतीति? न हेवं वत्तब्बे…पे॰…।<br>
२४२. परिहायति अरहा अरहत्ताति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰… कस्स बहुतरा किलेसा पहीना अरहतो वा सोतापन्नस्स वाति? अरहतो। हञ्चि अरहतो बहुतरा किलेसा पहीना, परिहायति अरहा अरहत्ता; तेन वत रे वत्तब्बे – ‘‘परिहायति सोतापन्नो सोतापत्तिफला’’ति।<br>
परिहायति अरहा अरहत्ताति? आमन्ता। परिहायति सकदागामी सकदागामिफलाति? न हेवं वत्तब्बे…पे॰… कस्स बहुतरा किलेसा पहीना अरहतो वा सकदागामिस्स वाति? अरहतो। हञ्चि अरहतो बहुतरा किलेसा पहीना, परिहायति अरहा अरहत्ता; तेन वत रे वत्तब्बे – ‘‘परिहायति सकदागामी सकदागामिफला’’ति।<br>
परिहायति अरहा अरहत्ताति? आमन्ता। परिहायति अनागामी अनागामिफलाति? न हेवं वत्तब्बे…पे॰… कस्स बहुतरा किलेसा पहीना अरहतो वा अनागामिस्स वाति? अरहतो। हञ्चि अरहतो बहुतरा किलेसा पहीना, परिहायति अरहा अरहत्ता; तेन वत रे वत्तब्बे – ‘‘परिहायति अनागामी अनागामिफला’’ति।<br>
परिहायति अनागामी अनागामिफलाति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰… कस्स बहुतरा किलेसा पहीना अनागामिस्स वा सोतापन्नस्स वाति? अनागामिस्स। हञ्चि अनागामिस्स बहुतरा किलेसा पहीना, परिहायति अनागामी अनागामिफला; तेन वत रे वत्तब्बे – ‘‘परिहायति सोतापन्नो सोतापत्तिफला’’ति।<br>
२४३. परिहायति अनागामी अनागामिफलाति? आमन्ता। परिहायति सकदागामी सकदागामिफलाति? न हेवं वत्तब्बे…पे॰… कस्स बहुतरा किलेसा पहीना अनागामिस्स वा सकदागामिस्स वाति? अनागामिस्स। हञ्चि अनागामिस्स बहुतरा किलेसा पहीना, परिहायति अनागामी अनागामिफला; तेन वत रे वत्तब्बे – ‘‘परिहायति सकदागामी सकदागामिफला’’ति।<br>
परिहायति सकदागामी सकदागामिफलाति? आमन्ता। परिहायति सोतापन्नो सोतापत्तिफलाति ? न हेवं वत्तब्बे…पे॰… कस्स बहुतरा किलेसा पहीना सकदागामिस्स वा सोतापन्नस्स वाति? सकदागामिस्स। हञ्चि सकदागामिस्स बहुतरा किलेसा पहीना, परिहायति सकदागामी सकदागामिफला; तेन वत रे वत्तब्बे – ‘‘परिहायति सोतापन्नो सोतापत्तिफला’’ति।<br>
२४४. परिहायति अरहा अरहत्ताति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰… कस्स अधिमत्ता मग्गभावना अरहतो वा सोतापन्नस्स वाति? अरहतो। हञ्चि अरहतो अधिमत्ता मग्गभावना, परिहायति अरहा अरहत्ता; तेन वत रे वत्तब्बे – ‘‘परिहायति सोतापन्नो सोतापत्तिफला’’ति।<br>
परिहायति अरहा अरहत्ताति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰… कस्स अधिमत्ता सतिपट्ठानभावना…पे॰… सम्मप्पधानभावना… इद्धिपादभावना… इन्द्रियभावना … बलभावना… बोज्झङ्गभावना अरहतो वा सोतापन्नस्स वाति? अरहतो। हञ्चि अरहतो अधिमत्ता बोज्झङ्गभावना, परिहायति अरहा अरहत्ता; तेन वत रे वत्तब्बे – ‘‘परिहायति सोतापन्नो सोतापत्तिफला’’ति।<br>
परिहायति अरहा अरहत्ताति? आमन्ता। परिहायति सकदागामी सकदागामिफलाति? न हेवं वत्तब्बे…पे॰… कस्स अधिमत्ता मग्गभावना…पे॰… बोज्झङ्गभावना अरहतो वा सकदागामिस्स वाति? अरहतो। हञ्चि अरहतो अधिमत्ता बोज्झङ्गभावना, परिहायति अरहा अरहत्ता; तेन वत रे वत्तब्बे – ‘‘परिहायति सकदागामी सकदागामिफला’’ति।<br>
परिहायति अरहा अरहत्ताति? आमन्ता। परिहायति अनागामी अनागामिफलाति? न हेवं वत्तब्बे…पे॰… कस्स अधिमत्ता मग्गभावना…पे॰… बोज्झङ्गभावना अरहतो वा अनागामिस्स वाति? अरहतो। हञ्चि अरहतो अधिमत्ता बोज्झङ्गभावना, परिहायति अरहा अरहत्ता; तेन वत रे वत्तब्बे – ‘‘परिहायति अनागामी अनागामिफला’’ति।<br>
२४५. परिहायति अनागामी अनागामिफलाति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰… कस्स अधिमत्ता मग्गभावना…पे॰… बोज्झङ्गभावना अनागामिस्स वा सोतापन्नस्स वाति? अनागामिस्स। हञ्चि अनागामिस्स अधिमत्ता बोज्झङ्गभावना, परिहायति अनागामी अनागामिफला; तेन वत रे वत्तब्बे – ‘‘परिहायति सोतापन्नो सोतापत्तिफला’’ति।<br>
परिहायति अनागामी अनागामिफलाति? आमन्ता। परिहायति सकदागामी सकदागामिफलाति? न हेवं वत्तब्बे…पे॰… कस्स अधिमत्ता मग्गभावना…पे॰… बोज्झङ्गभावना अनागामिस्स वा सकदागामिस्स वाति? अनागामिस्स। हञ्चि अनागामिस्स अधिमत्ता बोज्झङ्गभावना, परिहायति अनागामी अनागामिफला; तेन वत रे वत्तब्बे – ‘‘परिहायति सकदागामी सकदागामिफला’’ति।<br>
२४६. परिहायति सकदागामी सकदागामिफलाति? आमन्ता। परिहायति सोतापन्नो सोतापत्तिफलाति? न हेवं वत्तब्बे…पे॰… कस्स अधिमत्ता मग्गभावना…पे॰… बोज्झङ्गभावना सकदागामिस्स वा सोतापन्नस्स वाति? सकदागामिस्स। हञ्चि सकदागामिस्स अधिमत्ता बोज्झङ्गभावना, परिहायति सकदागामी सकदागामिफला; तेन वत रे वत्तब्बे – ‘‘परिहायति सोतापन्नो सोतापत्तिफला’’ति…पे॰…।<br>
२४७. अरहता दुक्खं दिट्ठं, परिहायति अरहा अरहत्ताति? आमन्ता। सोतापन्नेन दुक्खं दिट्ठं, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहता समुदयो दिट्ठो, परिहायति अरहा अरहत्ताति ? आमन्ता। सोतापन्नेन समुदयो दिट्ठो, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहता निरोधो दिट्ठो, परिहायति अरहा अरहत्ताति? आमन्ता। सोतापन्नेन निरोधो दिट्ठो, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहता मग्गो दिट्ठो, परिहायति अरहा अरहत्ताति? आमन्ता। सोतापन्नेन मग्गो दिट्ठो, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहता चत्तारि सच्चानि दिट्ठानि, परिहायति अरहा अरहत्ताति? आमन्ता। सोतापन्नेन चत्तारि सच्चानि दिट्ठानि, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहता दुक्खं दिट्ठं, परिहायति अरहा अरहत्ताति? आमन्ता। सकदागामिना दुक्खं दिट्ठं, परिहायति सकदागामी सकदागामिफलाति? न हेवं वत्तब्बे…पे॰…।<br>
अरहता समुदयो दिट्ठो…पे॰… निरोधो दिट्ठो…पे॰… मग्गो दिट्ठो…पे॰… चत्तारि सच्चानि दिट्ठानि, परिहायति अरहा अरहत्ताति? आमन्ता। सकदागामिना चत्तारि सच्चानि दिट्ठानि, परिहायति सकदागामी सकदागामिफलाति? न हेवं वत्तब्बे…पे॰…।<br>
अरहता दुक्खं दिट्ठं, परिहायति अरहा अरहत्ताति? आमन्ता। अनागामिना दुक्खं दिट्ठं, परिहायति अनागामी अनागामिफलाति? न हेवं वत्तब्बे…पे॰…।<br>
अरहता समुदयो दिट्ठो…पे॰… निरोधो दिट्ठो…पे॰… मग्गो दिट्ठो…पे॰… चत्तारि सच्चानि दिट्ठानि, परिहायति अरहा अरहत्ताति? आमन्ता। अनागामिना चत्तारि सच्चानि दिट्ठानि, परिहायति अनागामी अनागामिफलाति? न हेवं वत्तब्बे…पे॰…।<br>
२४८. अनागामिना दुक्खं दिट्ठं, परिहायति अनागामी अनागामिफलाति? आमन्ता। सोतापन्नेन दुक्खं दिट्ठं, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अनागामिना समुदयो दिट्ठो…पे॰… निरोधो दिट्ठो…पे॰… मग्गो दिट्ठो…पे॰… चत्तारि सच्चानि दिट्ठानि, परिहायति अनागामी अनागामिफलाति? आमन्ता । सोतापन्नेन चत्तारि सच्चानि दिट्ठानि, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अनागामिना दुक्खं दिट्ठं, परिहायति अनागामी अनागामिफलाति? आमन्ता। सकदागामिना दुक्खं दिट्ठं, परिहायति सकदागामी सकदागामिफलाति? न हेवं वत्तब्बे…पे॰…।<br>
अनागामिना समुदयो दिट्ठो…पे॰… निरोधो दिट्ठो…पे॰… मग्गो दिट्ठो…पे॰… चत्तारि सच्चानि दिट्ठानि, परिहायति अनागामी अनागामिफलाति? आमन्ता। सकदागामिना चत्तारि सच्चानि दिट्ठानि, परिहायति सकदागामी सकदागामिफलाति? न हेवं वत्तब्बे…पे॰…।<br>
२४९. सकदागामिना दुक्खं दिट्ठं, परिहायति सकदागामी सकदागामिफलाति? आमन्ता। सोतापन्नेन दुक्खं दिट्ठं, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
सकदागामिना समुदयो दिट्ठो…पे॰… निरोधो दिट्ठो…पे॰… मग्गो दिट्ठो…पे॰… चत्तारि सच्चानि दिट्ठानि, परिहायति सकदागामी सकदागामिफलाति? आमन्ता। सोतापन्नेन चत्तारि सच्चानि दिट्ठानि, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
२५०. सोतापन्नेन दुक्खं दिट्ठं, न परिहायति सोतापन्नो सोतापत्तिफलाति? आमन्ता। अरहता दुक्खं दिट्ठं, न परिहायति अरहा अरहत्ताति? न हेवं वत्तब्बे…पे॰…।<br>
सोतापन्नेन समुदयो दिट्ठो…पे॰… निरोधो दिट्ठो…पे॰… मग्गो दिट्ठो…पे॰… चत्तारि सच्चानि दिट्ठानि, न परिहायति सोतापन्नो सोतापत्तिफलाति? आमन्ता। अरहता चत्तारि सच्चानि दिट्ठानि, न परिहायति अरहा अरहत्ताति? न हेवं वत्तब्बे…पे॰…।<br>
सकदागामिना दुक्खं दिट्ठं…पे॰… चत्तारि सच्चानि दिट्ठानि, न परिहायति सकदागामी सकदागामिफलाति? आमन्ता। अरहता चत्तारि सच्चानि दिट्ठानि, न परिहायति अरहा अरहत्ताति? न हेवं वत्तब्बे…पे॰…।<br>
अनागामिना दुक्खं दिट्ठं…पे॰… चत्तारि सच्चानि दिट्ठानि, न परिहायति अनागामी अनागामिफलाति? आमन्ता। अरहता चत्तारि सच्चानि दिट्ठानि, न परिहायति अरहा अरहत्ताति? न हेवं वत्तब्बे…पे॰…।<br>
सोतापन्नेन दुक्खं दिट्ठं…पे॰… चत्तारि सच्चानि दिट्ठानि, न परिहायति सोतापन्नो सोतापत्तिफलाति? आमन्ता।<br>
अनागामिना दुक्खं दिट्ठं…पे॰… चत्तारि सच्चानि दिट्ठानि, न परिहायति अनागामी अनागामिफलाति? न हेवं वत्तब्बे…पे॰…।<br>
सकदागामिना दुक्खं दिट्ठं…पे॰… चत्तारि सच्चानि दिट्ठानि, न परिहायति सकदागामी सकदागामिफलाति? आमन्ता। अनागामिना दुक्खं दिट्ठं…पे॰… चत्तारि सच्चानि दिट्ठानि, न परिहायति अनागामी अनागामिफलाति? न हेवं वत्तब्बे…पे॰…।<br>
सोतापन्नेन दुक्खं दिट्ठं…पे॰… चत्तारि सच्चानि दिट्ठानि, न परिहायति सोतापन्नो सोतापत्तिफलाति? आमन्ता। सकदागामिना दुक्खं दिट्ठं…पे॰… चत्तारि सच्चानि दिट्ठानि, न परिहायति सकदागामी सकदागामिफलाति? न हेवं वत्तब्बे…पे॰…।<br>
२५१. अरहतो रागो पहीनो, परिहायति अरहा अरहत्ताति? आमन्ता। सोतापन्नस्स सक्कायदिट्ठि पहीना, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहतो रागो पहीनो, परिहायति अरहा अरहत्ताति? आमन्ता। सोतापन्नस्स विचिकिच्छा पहीना…पे॰… सीलब्बतपरामासो पहीनो…पे॰… अपायगमनीयो रागो पहीनो …पे॰… अपायगमनीयो दोसो पहीनो…पे॰… अपायगमनीयो मोहो पहीनो, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहतो दोसो पहीनो…पे॰… मोहो पहीनो… मानो पहीनो… दिट्ठि पहीना… विचिकिच्छा पहीना… थिनं [थीनं (सी॰ स्या॰ कं॰ पी॰)] पहीनं… उद्धच्चं पहीनं… अहिरिकं पहीनं…पे॰… अनोत्तप्पं पहीनं, परिहायति अरहा अरहत्ताति ? आमन्ता। सोतापन्नस्स सक्कायदिट्ठि पहीना, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहतो अनोत्तप्पं पहीनं, परिहायति अरहा अरहत्ताति? आमन्ता। सोतापन्नस्स विचिकिच्छा पहीना…पे॰… सीलब्बतपरामासो पहीनो…पे॰… अपायगमनीयो रागो पहीनो…पे॰… अपायगमनीयो दोसो पहीनो…पे॰… अपायगमनीयो मोहो पहीनो, परिहायति सोतापन्नो सोतापत्तिफलाति? न हेवं वत्तब्बे…पे॰…।<br>
अरहतो रागो पहीनो, परिहायति अरहा अरहत्ताति? आमन्ता। सकदागामिस्स सक्कायदिट्ठि पहीना, परिहायति सकदागामी सकदागामिफलाति? न हेवं वत्तब्बे।<br>
अरहतो रागो पहीनो, परिहायति अरहा अरहत्ताति? आमन्ता। सकदागामिस्स विचिकिच्छा पहीना…पे॰… सीलब्बतपरामासो पहीनो…पे॰… ओळारिको कामरागो पहीनो… ओळारिको ब्यापादो पहीनो, परिहायति सकदागामी सकदागामिफलाति? न हेवं वत्तब्बे…पे॰…।<br>
अरहतो दोसो पहीनो…पे॰… अनोत्तप्पं पहीनं, परिहायति अरहा अरहत्ताति? आमन्ता। सकदागामिस्स सक्कायदिट्ठि पहीना…पे॰… ओळारिको ब्यापादो पहीनो, परिहायति सकदागामी सकदागामिफलाति? न हेवं वत्तब्बे।<br>
अरहतो रागो पहीनो, परिहायति अरहा अरहत्ताति? आमन्ता। अनागामिस्स सक्कायदिट्ठि पहीना, परिहायति अनागामी अनागामिफलाति? न हेवं वत्तब्बे…पे॰…।<br>
अरहतो रागो पहीनो, परिहायति अरहा अरहत्ताति? आमन्ता। अनागामिस्स विचिकिच्छा पहीना…पे॰… सीलब्बतपरामासो पहीनो… अणुसहगतो कामरागो पहीनो… अणुसहगतो ब्यापादो पहीनो, परिहायति अनागामी अनागामिफलाति? न हेवं वत्तब्बे।<br>
अरहतो दोसो पहीनो…पे॰… अनोत्तप्पं पहीनं, परिहायति अरहा अरहत्ताति? आमन्ता। अनागामिस्स सक्कायदिट्ठि पहीना…पे॰… अणुसहगतो ब्यापादो पहीनो, परिहायति अनागामी अनागामिफलाति? न हेवं वत्तब्बे।<br>
२५२. अनागामिस्स सक्कायदिट्ठि पहीना, परिहायति अनागामी अनागामिफलाति? आमन्ता। सोतापन्नस्स सक्कायदिट्ठि पहीना, परिहायति सोतापन्नो सोतापत्तिफलाति? न हेवं वत्तब्बे।<br>
अनागामिस्स सक्कायदिट्ठि पहीना, परिहायति अनागामी अनागामिफलाति? आमन्ता। सोतापन्नस्स विचिकिच्छा पहीना…पे॰… अपायगमनीयो मोहो पहीनो, परिहायति सोतापन्नो सोतापत्तिफलाति? न हेवं वत्तब्बे।<br>
अनागामिस्स विचिकिच्छा पहीना…पे॰… अणुसहगतो ब्यापादो पहीनो, परिहायति अनागामी अनागामिफलाति? आमन्ता । सोतापन्नस्स सक्कायदिट्ठि पहीना…पे॰… अपायगमनीयो मोहो पहीनो, परिहायति सोतापन्नो सोतापत्तिफलाति? न हेवं वत्तब्बे।<br>
अनागामिस्स सक्कायदिट्ठि पहीना, परिहायति अनागामी अनागामिफलाति? आमन्ता। सकदागामिस्स सक्कायदिट्ठि पहीना, परिहायति सकदागामी सकदागामिफलाति? न हेवं वत्तब्बे।<br>
अनागामिस्स सक्कायदिट्ठि पहीना, परिहायति अनागामी अनागामिफलाति? आमन्ता। सकदागामिस्स विचिकिच्छा पहीना…पे॰… सीलब्बतपरामासो पहीनो… ओळारिको कामरागो पहीनो… ओळारिको ब्यापादो पहीनो, परिहायति सकदागामी सकदागामिफलाति? न हेवं वत्तब्बे।<br>
अनागामिस्स विचिकिच्छा पहीना…पे॰… अणुसहगतो ब्यापादो पहीनो, परिहायति अनागामी अनागामिफलाति? आमन्ता। सकदागामिस्स सक्कायदिट्ठि पहीना…पे॰… ओळारिको ब्यापादो पहीनो, परिहायति सकदागामी सकदागामिफलाति? न हेवं वत्तब्बे।<br>
२५३. सकदागामिस्स सक्कायदिट्ठि पहीना, परिहायति सकदागामी सकदागामिफलाति? आमन्ता। सोतापन्नस्स सक्कायदिट्ठि पहीना, परिहायति सोतापन्नो सोतापत्तिफलाति? न हेवं वत्तब्बे।<br>
सकदागामिस्स सक्कायदिट्ठि पहीना, परिहायति सकदागामी सकदागामिफलाति? आमन्ता। सोतापन्नस्स विचिकिच्छा पहीना…पे॰… अपायगमनीयो मोहो पहीनो, परिहायति सोतापन्नो सोतापत्तिफलाति? न हेवं वत्तब्बे।<br>
सकदागामिस्स विचिकिच्छा पहीना…पे॰… ओळारिको कामरागो पहीनो… ओळारिको ब्यापादो पहीनो, परिहायति सकदागामी सकदागामिफलाति ? आमन्ता । सोतापन्नस्स सक्कायदिट्ठि पहीना…पे॰… अपायगमनीयो मोहो पहीनो, परिहायति सोतापन्नो सोतापत्तिफलाति? न हेवं वत्तब्बे।<br>
२५४. सोतापन्नस्स सक्कायदिट्ठि पहीना, न परिहायति सोतापन्नो सोतापत्तिफलाति? आमन्ता। अरहतो रागो पहीनो, न परिहायति अरहा अरहत्ताति? न हेवं वत्तब्बे।<br>
सोतापन्नस्स सक्कायदिट्ठि पहीना, न परिहायति सोतापन्नो सोतापत्तिफलाति? आमन्ता। अरहतो दोसो पहीनो…पे॰… अनोत्तप्पं पहीनं, न परिहायति अरहा अरहत्ताति? न हेवं वत्तब्बे।<br>
सोतापन्नस्स विचिकिच्छा पहीना…पे॰… अपायगमनीयो मोहो पहीनो, न परिहायति सोतापन्नो सोतापत्तिफलाति? आमन्ता। अरहतो रागो पहीनो…पे॰… अनोत्तप्पं पहीनं, न परिहायति अरहा अरहत्ताति? न हेवं वत्तब्बे।<br>
२५५. सकदागामिस्स सक्कायदिट्ठि पहीना, न परिहायति सकदागामी सकदागामिफलाति? आमन्ता। अरहतो रागो पहीनो…पे॰… अनोत्तप्पं पहीनं, न परिहायति अरहा अरहत्ताति? न हेवं वत्तब्बे।<br>
सकदागामिस्स विचिकिच्छा पहीना…पे॰… ओळारिको ब्यापादो पहीनो, न परिहायति सकदागामी सकदागामिफलाति? आमन्ता। अरहतो रागो पहीनो…पे॰… अनोत्तप्पं पहीनं, न परिहायति अरहा अरहत्ताति? न हेवं वत्तब्बे।<br>
२५६. अनागामिस्स सक्कायदिट्ठि पहीना, न परिहायति अनागामी अनागामिफलाति? आमन्ता। अरहतो रागो पहीनो…पे॰… अनोत्तप्पं पहीनं, न परिहायति अरहा अरहत्ताति? न हेवं वत्तब्बे ।<br>
अनागामिस्स विचिकिच्छा पहीना…पे॰… अणुसहगतो ब्यापादो पहीनो, न परिहायति अनागामी अनागामिफलाति? आमन्ता। अरहतो रागो पहीनो…पे॰… अनोत्तप्पं पहीनं, न परिहायति अरहा अरहत्ताति? न हेवं वत्तब्बे।<br>
२५७. सोतापन्नस्स सक्कायदिट्ठि पहीना, न परिहायति सोतापन्नो सोतापत्तिफलाति? आमन्ता। अनागामिस्स सक्कायदिट्ठि पहीना… अणुसहगतो ब्यापादो पहीनो, न परिहायति अनागामी अनागामिफलाति? न हेवं वत्तब्बे।<br>
सोतापन्नस्स विचिकिच्छा पहीना…पे॰… अपायगमनीयो मोहो पहीनो, न परिहायति सोतापन्नो सोतापत्तिफलाति? आमन्ता। अनागामिस्स सक्कायदिट्ठि पहीना…पे॰… अणुसहगतो ब्यापादो पहीनो, न परिहायति अनागामी अनागामिफलाति? न हेवं वत्तब्बे।<br>
२५८. सकदागामिस्स सक्कायदिट्ठि पहीना, न परिहायति सकदागामी सकदागामिफलाति? आमन्ता। अनागामिस्स सक्कायदिट्ठि पहीना…पे॰… अणुसहगतो ब्यापादो पहीनो, न परिहायति अनागामी अनागामिफलाति? न हेवं वत्तब्बे।<br>
सकदागामिस्स विचिकिच्छा पहीना…पे॰… ओळारिको ब्यापादो पहीनो, न परिहायति सकदागामी सकदागामिफलाति? आमन्ता। अनागामिस्स सक्कायदिट्ठि पहीना…पे॰… अणुसहगतो ब्यापादो पहीनो, न परिहायति अनागामी अनागामिफलाति? न हेवं वत्तब्बे।<br>
२५९. सोतापन्नस्स सक्कायदिट्ठि पहीना, न परिहायति सोतापन्नो सोतापत्तिफलाति? आमन्ता। सकदागामिस्स सक्कायदिट्ठि पहीना…पे॰… ओळारिको ब्यापादो पहीनो, न परिहायति सकदागामी सकदागामिफलाति? न हेवं वत्तब्बे।<br>
सोतापन्नस्स विचिकिच्छा पहीना…पे॰… अपायगमनीयो मोहो पहीनो, न परिहायति सोतापन्नो सोतापत्तिफलाति? आमन्ता। सकदागामिस्स सक्कायदिट्ठि पहीना…पे॰… ओळारिको ब्यापादो पहीनो, न परिहायति सकदागामी सकदागामिफलाति? न हेवं वत्तब्बे।<br>
२६०. परिहायति अरहा अरहत्ताति? आमन्ता। ननु अरहतो रागो पहीनो उच्छिन्नमूलो तालावत्थुकतो अनभावङ्कतो [अनभावकतो (सी॰)] आयतिं अनुप्पादधम्मोति? आमन्ता। हञ्चि अरहतो रागो पहीनो उच्छिन्नमूलो तालावत्थुकतो अनभावङ्कतो आयतिं अनुप्पादधम्मो, नो च वत रे [नो वत रे (स्या॰ पी॰) एवमुपरिपि] वत्तब्बे – ‘‘परिहायति अरहा अरहत्ता’’ति।<br>
परिहायति अरहा अरहत्ताति? आमन्ता। ननु अरहतो दोसो पहीनो…पे॰… मोहो पहीनो… मानो पहीनो… दिट्ठि पहीना… विचिकिच्छा पहीना… थिनं पहीनं… उद्धच्चं पहीनं… अहिरिकं पहीनं… अनोत्तप्पं पहीनं उच्छिन्नमूलं तालावत्थुकतं अनभावङ्कतं आयतिं अनुप्पादधम्मन्ति? आमन्ता। हञ्चि अरहतो अनोत्तप्पं पहीनं उच्छिन्नमूलं तालावत्थुकतं अनभावङ्कतं आयतिं अनुप्पादधम्मं, नो च वत रे वत्तब्बे – ‘‘परिहायति अरहा अरहत्ता’’ति।<br>
परिहायति अरहा अरहत्ताति? आमन्ता। ननु अरहतो रागप्पहानाय मग्गो भावितोति ? आमन्ता। हञ्चि अरहतो रागप्पहानाय मग्गो भावितो, नो च वत रे वत्तब्बे – ‘‘परिहायति अरहा अरहत्ता’’ति।<br>
परिहायति अरहा अरहत्ताति? आमन्ता। ननु अरहतो रागप्पहानाय सतिपट्ठाना भाविता…पे॰… सम्मप्पधाना भाविता… इद्धिपादा भाविता… इन्द्रिया भाविता… बला भाविता… बोज्झङ्गा भाविताति? आमन्ता। हञ्चि अरहतो रागप्पहानाय बोज्झङ्गा भाविता, नो च वत रे वत्तब्बे – ‘‘परिहायति अरहा अरहत्ता’’ति।<br>
परिहायति अरहा अरहत्ताति? आमन्ता। ननु अरहतो दोसप्पहानाय…पे॰… अनोत्तप्पपहानाय मग्गो भावितो…पे॰… बोज्झङ्गा भाविताति? आमन्ता। हञ्चि अरहतो अनोत्तप्पपहानाय बोज्झङ्गा भाविता, नो च वत रे वत्तब्बे – ‘‘परिहायति अरहा अरहत्ता’’ति।<br>
२६१. परिहायति अरहा अरहत्ताति? आमन्ता। ननु अरहा वीतरागो वीतदोसो वीतमोहो कतकरणीयो ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो उक्खित्तपलिघो सङ्किण्णपरिखो अब्बूळ्हेसिको निरग्गळो अरियो पन्नद्धजो पन्नभारो विसञ्ञुत्तो सुविजितविजयो; दुक्खं तस्स परिञ्ञातं, समुदयो पहीनो, निरोधो सच्छिकतो, मग्गो भावितो, अभिञ्ञेय्यं अभिञ्ञातं , परिञ्ञेय्यं परिञ्ञातं, पहातब्बं पहीनं, भावेतब्बं भावितं, सच्छिकातब्बं सच्छिकतन्ति? आमन्ता। हञ्चि अरहा वीतरागो वीतदोसो वीतमोहो…पे॰… सच्छिकातब्बं सच्छिकतं, नो च वत रे वत्तब्बे – ‘‘परिहायति अरहा अरहत्ता’’ति।<br>
२६२. परिहायति अरहा अरहत्ताति? ( ) [(आमन्ता) (क॰)] समयविमुत्तो अरहा अरहत्ता परिहायति, असमयविमुत्तो अरहा अरहत्ता न परिहायतीति। समयविमुत्तो अरहा अरहत्ता परिहायतीति? आमन्ता। असमयविमुत्तो अरहा अरहत्ता परिहायतीति [न परिहायतीति (क॰)]? न हेवं वत्तब्बे।<br>
असमयविमुत्तो अरहा अरहत्ता न परिहायतीति? आमन्ता। समयविमुत्तो अरहा अरहत्ता न परिहायतीति? न हेवं वत्तब्बे।<br>
समयविमुत्तस्स अरहतो रागो पहीनो, परिहायति समयविमुत्तो अरहा अरहत्ताति? आमन्ता। असमयविमुत्तस्स अरहतो रागो पहीनो, परिहायति असमयविमुत्तो अरहा अरहत्ताति? न हेवं वत्तब्बे।<br>
समयविमुत्तस्स अरहतो दोसो पहीनो…पे॰… अनोत्तप्पं पहीनं, परिहायति समयविमुत्तो अरहा अरहत्ताति? आमन्ता। असमयविमुत्तस्स अरहतो अनोत्तप्पं पहीनं, परिहायति असमयविमुत्तो अरहा अरहत्ताति? न हेवं वत्तब्बे।<br>
समयविमुत्तस्स अरहतो रागप्पहानाय मग्गो भावितो, परिहायति समयविमुत्तो अरहा अरहत्ताति? आमन्ता। असमयविमुत्तस्स अरहतो रागप्पहानाय मग्गो भावितो, परिहायति असमयविमुत्तो अरहा अरहत्ताति? न हेवं वत्तब्बे।<br>
समयविमुत्तस्स अरहतो रागप्पहानाय सतिपट्ठाना भाविता…पे॰… सम्मप्पधाना भाविता… इद्धिपादा भाविता… इन्द्रिया भाविता… बला भाविता… बोज्झङ्गा भाविता, परिहायति समयविमुत्तो अरहा अरहत्ताति? आमन्ता। असमयविमुत्तस्स अरहतो रागप्पहानाय सतिपट्ठाना भाविता…पे॰… बोज्झङ्गा भाविता, परिहायति असमयविमुत्तो अरहा अरहत्ताति? न हेवं वत्तब्बे।<br>
समयविमुत्तस्स अरहतो दोसप्पहानाय…पे॰… अनोत्तप्पपहानाय मग्गो भावितो…पे॰… बोज्झङ्गा भाविता, परिहायति समयविमुत्तो अरहा अरहत्ताति? आमन्ता। असमयविमुत्तस्स अरहतो अनोत्तप्पपहानाय मग्गो भावितो…पे॰… बोज्झङ्गा भाविता, परिहायति असमयविमुत्तो अरहा अरहत्ताति? न हेवं वत्तब्बे…पे॰…।<br>
समयविमुत्तो अरहा वीतरागो वीतदोसो वीतमोहो कतकरणीयो ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो उक्खित्तपलिघो सङ्किण्णपरिखो अब्बूळ्हेसिको निरग्गळो अरियो पन्नद्धजो पन्नभारो विसञ्ञुत्तो सुविजितविजयो, दुक्खं तस्स परिञ्ञातं, समुदयो पहीनो, निरोधो सच्छिकतो, मग्गो भावितो, अभिञ्ञेय्यं अभिञ्ञातं, परिञ्ञेय्यं परिञ्ञातं, पहातब्बं पहीनं, भावेतब्बं भावितं, सच्छिकातब्बं सच्छिकतं , परिहायति समयविमुत्तो अरहा अरहत्ताति? आमन्ता। असमयविमुत्तो अरहा वीतरागो वीतदोसो वीतमोहो…पे॰… सच्छिकातब्बं सच्छिकतं, परिहायति असमयविमुत्तो अरहा अरहत्ताति? न हेवं वत्तब्बे।<br>
२६३. असमयविमुत्तस्स अरहतो रागो पहीनो, न परिहायति असमयविमुत्तो अरहा अरहत्ताति? आमन्ता। समयविमुत्तस्स अरहतो रागो पहीनो, न परिहायति समयविमुत्तो अरहा अरहत्ताति? न हेवं वत्तब्बे।<br>
असमयविमुत्तस्स अरहतो दोसो पहीनो…पे॰… अनोत्तप्पं पहीनं, न परिहायति असमयविमुत्तो अरहा अरहत्ताति? आमन्ता। समयविमुत्तस्स अरहतो अनोत्तप्पं पहीनं, न परिहायति समयविमुत्तो अरहा अरहत्ताति? न हेवं वत्तब्बे।<br>
असमयविमुत्तस्स अरहतो रागप्पहानाय मग्गो भावितो…पे॰… बोज्झङ्गा भाविता, न परिहायति असमयविमुत्तो अरहा अरहत्ताति? आमन्ता। समयविमुत्तस्स अरहतो रागप्पहानाय मग्गो भावितो…पे॰… बोज्झङ्गा भाविता, न परिहायति समयविमुत्तो अरहा अरहत्ताति? न हेवं वत्तब्बे।<br>
असमयविमुत्तस्स अरहतो दोसप्पहानाय…पे॰… अनोत्तप्पपहानाय मग्गो भावितो…पे॰… बोज्झङ्गा भाविता, न परिहायति असमयविमुत्तो अरहा अरहत्ताति? आमन्ता। समयविमुत्तस्स अरहतो अनोत्तप्पपहानाय मग्गो भावितो…पे॰… बोज्झङ्गा भाविता, न परिहायति समयविमुत्तो अरहा अरहत्ताति? न हेवं वत्तब्बे।<br>
असमयविमुत्तो अरहा वीतरागो वीतदोसो वीतमोहो…पे॰… सच्छिकातब्बं सच्छिकतं, न परिहायति असमयविमुत्तो अरहा अरहत्ताति? आमन्ता। समयविमुत्तो अरहा वीतरागो वीतदोसो वीतमोहो…पे॰… सच्छिकातब्बं सच्छिकतं, न परिहायति समयविमुत्तो अरहा अरहत्ताति? न हेवं वत्तब्बे…पे॰…।<br>
२६४. परिहायति अरहा अरहत्ताति? आमन्ता। सारिपुत्तो थेरो परिहायित्थ अरहत्ताति ? न हेवं वत्तब्बे। महामोग्गल्लानो [महामोग्गलानो (क॰)] थेरो… महाकस्सपो थेरो… महाकच्चायनो [महाकच्चानो (म॰ नि॰ १.२०२ आदयो)] थेरो… महाकोट्ठिको [महाकोट्ठितो (सी॰ स्या॰ कं॰ पी॰)] थेरो… महापन्थको थेरो परिहायित्थ अरहत्ताति? न हेवं वत्तब्बे।<br>
सारिपुत्तो थेरो न परिहायित्थ अरहत्ताति? आमन्ता। हञ्चि सारिपुत्तो थेरो न परिहायित्थ अरहत्ता, नो च वत रे वत्तब्बे – ‘‘परिहायति अरहा अरहत्ता’’ति।<br>
महामोग्गल्लानो थेरो… महाकस्सपो थेरो… महाकच्चायनो थेरो… महाकोट्ठिको थेरो… महापन्थको थेरो न परिहायित्थ अरहत्ताति? आमन्ता। हञ्चि महापन्थको थेरो न परिहायित्थ अरहत्ता, नो च वत रे वत्तब्बे – ‘‘परिहायति अरहा अरहत्ता’’ति।<br>
अरियपुग्गलसंसन्दनम्।<br>
३. सुत्तसाधनपरिहानि<br>
२६५. परिहायति अरहा अरहत्ताति? आमन्ता। ननु वुत्तं भगवता –<br>
‘‘उच्चावचा हि पटिपदा [पटिपादा (अट्ठ॰)], समणेन पकासिता।<br>
न पारं दिगुणं यन्ति, नयिदं एकगुणं मुत’’न्ति [सु॰ नि॰ ७१९ सुत्तनिपाते]॥<br>
अत्थेव सुत्तन्तोति? आमन्ता। तेन हि न वत्तब्बं – ‘‘परिहायति अरहा अरहत्ता’’ति।<br>
परिहायति अरहा अरहत्ताति? आमन्ता। अत्थि छिन्नस्स छेदियन्ति? न हेवं वत्तब्बे।<br>
अत्थि छिन्नस्स छेदियन्ति? आमन्ता। ननु वुत्तं भगवता –<br>
‘‘वीततण्हो अनादानो, किच्चं यस्स न विज्जति।<br>
छिन्नस्स छेदियं नत्थि, ओघपासो समूहतो’’ति॥<br>
अत्थेव सुत्तन्तोति? आमन्ता। तेन हि न वत्तब्बं – ‘‘अत्थि छिन्नस्स छेदिय’’न्ति।<br>
२६६. परिहायति अरहा अरहत्ताति? आमन्ता। अत्थि कतस्स पतिचयोति? न हेवं वत्तब्बे।<br>
अत्थि कतस्स पतिचयोति? आमन्ता। ननु वुत्तं भगवता –<br>
‘‘तस्स सम्मा विमुत्तस्स, सन्तचित्तस्स भिक्खुनो।<br>
कतस्स पतिचयो नत्थि, करणीयं न विज्जति॥<br>
‘‘सेलो यथा एकग्घनो, वातेन न समीरति।<br>
एवं रूपा रसा सद्दा, गन्धा फस्सा च केवला॥<br>
‘‘इट्ठा धम्मा अनिट्ठा च, नप्पवेधेन्ति तादिनो।<br>
ठितं चित्तं विप्पमुत्तं, वयं चस्सानुपस्सती’’ति [महाव॰ २४४; अ॰ नि॰ ६.५५]॥<br>
अत्थेव सुत्तन्तोति? आमन्ता। तेन हि न वत्तब्बं – ‘‘अत्थि कतस्स पतिचयो’’ति।<br>
२६७. न वत्तब्बं – ‘‘परिहायति अरहा अरहत्ता’’ति? आमन्ता। ननु वुत्तं भगवता – ‘‘पञ्चिमे, भिक्खवे, धम्मा समयविमुत्तस्स भिक्खुनो परिहानाय संवत्तन्ति। कतमे पञ्च? कम्मारामता, भस्सारामता, निद्दारामता, सङ्गणिकारामता, यथाविमुत्तं चित्तं न पच्चवेक्खति। इमे खो, भिक्खवे, पञ्च धम्मा समयविमुत्तस्स भिक्खुनो परिहानाय संवत्तन्ती’’ति [अ॰ नि॰ ५.१४९]। अत्थेव सुत्तन्तोति? आमन्ता। तेन हि परिहायति अरहा अरहत्ताति।<br>
अत्थि अरहतो कम्मारामताति? न हेवं वत्तब्बे।<br>
अत्थि अरहतो कम्मारामताति? आमन्ता। अत्थि अरहतो रागो कामरागो कामरागपरियुट्ठानं कामरागसंयोजनं कामोघो कामयोगो कामच्छन्दनीवरणन्ति? न हेवं वत्तब्बे।<br>
अत्थि अरहतो भस्सारामता, अत्थि अरहतो निद्दारामता, अत्थि अरहतो सङ्गणिकारामताति? न हेवं वत्तब्बे।<br>
अत्थि अरहतो सङ्गणिकारामताति? आमन्ता। अत्थि अरहतो रागो कामरागो कामरागपरियुट्ठानं कामरागसंयोजनं कामोघो कामयोगो कामच्छन्दनीवरणन्ति? न हेवं वत्तब्बे।<br>
२६८. परिहायति अरहा अरहत्ताति? आमन्ता। अरहा अरहत्ता परिहायमानो किं परियुट्ठितो परिहायतीति? रागपरियुट्ठितो परिहायतीति। परियुट्ठानं किं पटिच्च उप्पज्जतीति? अनुसयं पटिच्च उप्पज्जतीति। अत्थि अरहतो अनुसयाति? न हेवं वत्तब्बे।<br>
अत्थि अरहतो अनुसयाति? आमन्ता। अत्थि अरहतो कामरागानुसयो पटिघानुसयो मानानुसयो दिट्ठानुसयो विचिकिच्छानुसयो भवरागानुसयो अविज्जानुसयोति? न हेवं वत्तब्बे।<br>
दोसपरियुट्ठितो परिहायतीति…पे॰… मोहपरियुट्ठितो परिहायतीति…। परियुट्ठानं किं पटिच्च उप्पज्जतीति? अनुसयं पटिच्च उप्पज्जतीति। अत्थि अरहतो अनुसयाति? न हेवं वत्तब्बे…पे॰…।<br>
अत्थि अरहतो अनुसयाति? आमन्ता। अत्थि अरहतो कामरागानुसयो…पे॰… अविज्जानुसयोति? न हेवं वत्तब्बे।<br>
परिहायति अरहा अरहत्ताति? आमन्ता। अरहतो अरहत्ता परिहायमानस्स किं उपचयं गच्छतीति? रागो उपचयं गच्छतीति। सक्कायदिट्ठि उपचयं गच्छतीति, विचिकिच्छा उपचयं गच्छतीति, सीलब्बतपरामासो उपचयं गच्छतीति? न हेवं वत्तब्बे। दोसो उपचयं गच्छतीति…पे॰… मोहो उपचयं गच्छतीति, सक्कायदिट्ठि उपचयं गच्छतीति, विचिकिच्छा उपचयं गच्छतीति, सीलब्बतपरामासो उपचयं गच्छतीति? न हेवं वत्तब्बे।<br>
परिहायति अरहा अरहत्ताति? आमन्ता। अरहा आचिनतीति? न हेवं वत्तब्बे। अरहा अपचिनतीति? न हेवं वत्तब्बे। अरहा पजहतीति? न हेवं वत्तब्बे। अरहा उपादियतीति? न हेवं वत्तब्बे। अरहा विसिनेतीति? न हेवं वत्तब्बे। अरहा उस्सिनेतीति? न हेवं वत्तब्बे। अरहा विधूपेतीति? न हेवं वत्तब्बे। अरहा सन्धूपेतीति? न हेवं वत्तब्बे।<br>
ननु अरहा नेवाचिनति न अपचिनति अपचिनित्वा ठितोति? आमन्ता। हञ्चि अरहा नेवाचिनति न अपचिनति अपचिनित्वा ठितो, नो च वत रे वत्तब्बे – ‘‘परिहायति अरहा अरहत्ता’’ति।<br>
ननु अरहा नेव पजहति न उपादियति पजहित्वा ठितोति? आमन्ता। हञ्चि अरहा नेव पजहति न उपादियति पजहित्वा ठितो, नो च वत रे वत्तब्बे – ‘‘परिहायति अरहा अरहत्ता’’ति।<br>
ननु अरहा नेव विसिनेति न उस्सिनेति विसिनित्वा ठितोति? आमन्ता। हञ्चि अरहा नेव विसिनेति न उस्सिनेति विसिनित्वा ठितो, नो च वत रे वत्तब्बे – ‘‘परिहायति अरहा अरहत्ता’’ति।<br>
ननु अरहा नेव विधूपेति न सन्धूपेति विधूपेत्वा ठितोति? आमन्ता। हञ्चि अरहा नेव विधूपेति न सन्धूपेति विधूपेत्वा ठितो, नो च वत रे वत्तब्बे – ‘‘परिहायति अरहा अरहत्ता’’ति।<br>
परिहानिकथा निट्ठिता।</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/tipiTaka/01_mUlam/03_abhidhammapiTaka/05_kathAvatthupALi/01_paThamavaggo/02_parihAnikathA/">०२. परिहानिकथा </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ०२. परिहानिकथा</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/tipiTaka/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 May 13 22:45:58 UTC. (<a href="http://google.com/search?q=22%3a45%3a58%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
